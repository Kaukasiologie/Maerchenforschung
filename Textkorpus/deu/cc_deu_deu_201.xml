<?xml version='1.0' encoding='UTF-8'?>
<TEI xmlns:jxb="http://java.sun.com/xml/ns/jaxb" xmlns:xsi="http://www.w3.org/2001/XMLSchema-instance" xmlns:tns="http://textgrid.info/namespaces/metadata/core/2010" xmlns:tgl="http://textgrid.info/namespaces/metadata/language/2010" xmlns:tgs="http://textgrid.info/namespaces/metadata/script/2010" xmlns:tgr="http://textgrid.info/namespaces/metadata/agent/2010" xmlns="http://www.tei-c.org/ns/1.0" xml:id="tg436" n="/Literatur/M/Grimm, Jacob und Wilhelm/Märchen/Kinder- und Hausmärchen/96. De drei Vügelkens">
    <teiHeader xmlns:fn="http://www.w3.org/2005/xpath-functions" xmlns:xi="http://www.w3.org/2001/XInclude" xmlns:a="http://www.textgrid.info/namespace/digibib/authors">
      <fileDesc>
        <titleStmt>
          <title>96. De drei Vügelkens</title>
        </titleStmt>
        <publicationStmt>
          <idno type="handle">hdl:11858/00-1734-0000-0003-047C-2</idno>
          <idno type="TextGridUri">textgrid:nxmq.0</idno>
          <availability>
            <p> Der annotierte Datenbestand der Digitalen Bibliothek inklusive Metadaten sowie
                                   davon einzeln zugängliche Teile sind eine Abwandlung des Datenbestandes von
                                   www.editura.de durch TextGrid und werden unter der Lizenz Creative Commons
                                   Namensnennung 3.0 Deutschland Lizenz (by-Nennung TextGrid) veröffentlicht. Die
                                   Lizenz bezieht sich nicht auf die der Annotation zu Grunde liegenden
                                   allgemeinfreien Texte (Siehe auch Punkt 2 der Lizenzbestimmungen). </p>
            <p>
              <ref target="http://creativecommons.org/licenses/by/3.0/de/legalcode">Lizenzvertrag</ref>
            </p>
            <p>
              <ref target="http://creativecommons.org/licenses/by/3.0/de/"> Eine vereinfachte
                                   Zusammenfassung des rechtsverbindlichen Lizenzvertrages in
                                   allgemeinverständlicher Sprache </ref>
            </p>
            <p>
              <ref target="http://www.textgrid.de/Digitale-Bibliothek">Hinweise zur Lizenz und zur Digitalen Bibliothek</ref>
            </p>
          </availability>
        </publicationStmt>
        <sourceDesc>
          <biblFull>
            <titleStmt>
              <title>Jacob und Wilhelm Grimm: Kinder- und Hausmärchen. Gesammelt durch die Brüder Grimm, München: Winkler, 1977.</title>
              <author key="pnd:118542265">Grimm, Jacob und Wilhelm</author>
            </titleStmt>
            <extent>482-</extent>
            <publicationStmt>
              <date when="1977"/>
              <pubPlace>München</pubPlace>
            </publicationStmt>
          </biblFull>
        </sourceDesc>
      </fileDesc>
      <profileDesc>
        <creation>
          <date/>
        </creation>
        <textClass>
          <keywords scheme="http://textgrid.info/namespaces/metadata/core/2010#genre">
            <term>prose</term>
          </keywords>
        </textClass>
      </profileDesc>
    </teiHeader>
    <text xml:id="cc_deu_deu_201">
      <body>
        <div type="text" xml:id="tg436.2">
          <div type="h4">
            <head type="h4" xml:id="tg436.2.1">96. De drei Vügelkens.</head>
            <p xml:id="tg436.2.2">Et is wul dusent un meere Jaare hen, da wören hier im Lanne luter kleine Künige, da hed auck einer up den Keuterberge wünt (gewohnt), de gink sau geren up de Jagd. Ase nu mal mit sinen Jägern vom Schlotte heruttrok, höen (hüteten) unner den Berge drei Mäkens ire Köge (Kühe), un wie sei den Künig mit den vielen Lüen (Leuten) seien, so reip de ölleste den annern beden Mäkens to, un weis up den Künig, »helo! helo! wenn ik den nig kriege, so will ik keinen.« Da antworde de zweide up de annere Side vom Berge, un weis up den, de dem Künige rechter Hand gink, »helo! helo! wenn ik den nig kriege, so will ik keinen.« Da reip de jüngeste, un weis up den, de linker Hand gink, »helo! helo! wenn ik den nig kriege, so will ik keinen.« Dat wören awerst de beden Ministers. Dat hörde de Künig alles, und ase von der Jagd heime kummen <pb n="482" xml:id="tg436.2.2.1"/>
was, leit he de drei Mäkens to sik kummen un fragete se, wat se da gistern am Berge segd hedden. Dat wullen se nig seggen, de Künig frog awerst de ölleste, ob se ün wol tom Manne hewen wulle. Da segde se ja, un ere beiden Süstern friggeten de beiden Ministers, denn se wören alle drei scheun un schier (klar, schön) von Angesicht, besunners de Künigin, de hadde Hare ase Flass.</p>
            <p rend="zenoPLm4n0" xml:id="tg436.2.3">De beiden Süstern awerst kregen keine Kinner, un ase de Künig mal verreisen moste, let he so tor Künigin kummen, um se up to munnern, denn se was grae (gerad) swanger. Se kreg en kleinen Jungen, de hadde 'n ritsch roen (roten) Stern mit up de Weld. Da sehden de beiden Süstern, eine tor annern, se wullen den hübsken Jungen in't Water werpen. Wie se'n darin worpen hadden (ick glöwe, et is de Weser west), da flügt 'n Vügelken in de Högte, dat sank</p>
            <lb xml:id="tg436.2.4"/>
            <lg>
              <l xml:id="tg436.2.5">»tom Daude bereit,</l>
              <l xml:id="tg436.2.6">up wietern Bescheid</l>
              <l xml:id="tg436.2.7">tom Lilienstrus:</l>
              <l xml:id="tg436.2.8">wacker Junge, bist du's?«</l>
            </lg>
            <lb xml:id="tg436.2.9"/>
            <p xml:id="tg436.2.10">Da dat de beiden hörten, kregen se de Angst up'n Lieve, un makten, dat se fort keimen. Wie de Künig na Hus kam, sehden se to üm, de Künigin hedde 'n Hund kregen. Da segde de Künig »wat Gott deiet, dat is wole dahn.«</p>
            <p rend="zenoPLm4n0" xml:id="tg436.2.11">Et wunde awerst 'n Fisker an den Water, de fiskede den kleinen Jungen wier herut, ase noch ewen lebennig was, un da sine Fru kene Kinner hadde, foerden (fütterten) s'en up. Na'n Jaar was de Künig wier verreist, da krig de Künigin wier 'n Jungen, den namen de beiden falsken Süstern un warpen 'n auck in't Water, da flügt dat Vügelken wier in de Högte un sank:</p>
            <lb xml:id="tg436.2.12"/>
            <lg>
              <l xml:id="tg436.2.13">»tom Daude bereit,</l>
              <l xml:id="tg436.2.14">up wietern Bescheid</l>
              <l xml:id="tg436.2.15">tom Lilienstrus;</l>
              <l xml:id="tg436.2.16">wacker Junge, bist du's?«</l>
            </lg>
            <lb xml:id="tg436.2.17"/>
            <p xml:id="tg436.2.18">Un wie de Künig torügge kam, sehden se to üm, de Künigin hedde wier »n Hund bekummen, un he segde wier ,wat Gott <pb n="483" xml:id="tg436.2.18.1"/>
deit, dat is wole dahn.« Awerst de Fisker trok düsen auck ut den Water un foerd 'n up.</p>
            <p rend="zenoPLm4n0" xml:id="tg436.2.19">Da verreisede de Künig wier, un de Künigin kreg 'n klein Mäken, dat warpen de falsken Süstern auck in't Water. Da flügt dat Vügelken wier in de Högte un sank</p>
            <lb xml:id="tg436.2.20"/>
            <lg>
              <l xml:id="tg436.2.21">»tom Daude bereit,</l>
              <l xml:id="tg436.2.22">up wietern Bescheid</l>
              <l xml:id="tg436.2.23">tom Lilienstrus;</l>
              <l xml:id="tg436.2.24">wacker Mäken, bist du's?«</l>
            </lg>
            <lb xml:id="tg436.2.25"/>
            <p xml:id="tg436.2.26">Un wie de Künig na Hus kam, sehden se to üm, de Künigin hedde 'ne Katte kregt. Da worde de Künig beuse, un leit sine Fru in't Gefängnis smieten, da hed se lange Jaare in setten.</p>
            <p rend="zenoPLm4n0" xml:id="tg436.2.27">De Kinner wören unnerdes anewassen, da gink de ölleste mal mit annern Jungens herut to fisken, da wüllt ün de annern Jungens nig twisken sik hewen un segget »du Fündling, gaa du diner Wege.« Da ward he gans bedröwet un fräggt den olen Fisker, ob dat war wöre. De vertellt ün, dat he mal fisked hedde, un hedde ün ut den Water troken (gezogen). Da segd he, he wulle furt un sinen Teiten (Vater) söken. De Fisker, de biddet 'n, he mögde doch bliven, awerst he let sik gar nich hallen, bis de Fisker et tolest to givt. Da givt he sik up den Weg un geit meere Dage hinner'n anner, endlich kümmt he vor 'n graut allmächtig Water, davor steit 'ne ole Fru un fiskede. »Guden Dag, Moer,« segde de Junge. »Groten Dank.« »Du süst da wol lange fisken, e du 'n Fisk fängest.« »Und du wol lange söken, e du dinen Teiten findst. Wie wust du der denn da över't Water kummen?« sehde de Fru. »Ja, dat mag Gott witten.« Da nümmt de ole Fru ün up den Rüggen un dragd 'n derdörch, un he söcht lange Tiid un kann sinen Teiten nig finnen. Ase nu wol 'n Jaar veröwer is, da trekt de tweide auck ut un will sinen Broer söken. He kümmt an dat Water, un da geit et ün ewen so, ase sinen Broer. Nu was nur noch de Dochter allein to Hus, de jammerde so viel na eren Broern, dat se upt lest auck den Fisker bad, he mögte se treken laten, se wulle ere Broerkes söken. Da kam se auck bie den grauten Water, da sehde se tor olen Fru »guden Dag, Moer.« »Groten Dank.« »Gott helpe ju bie juen fisken.« Ase de ole Fru dat hörde, da word se gans <pb n="484" xml:id="tg436.2.27.1"/>
fründlich un drog se över't Water im gab er 'n Roe (Rute), un sehde to er »nu gah man jümmer up düsen Wege to, mine Dochter, un wenn du bie einen groten swarten Hund vorbei kümmst, so must du still un drist, un one to lachen un one ün an to kiken, vorbie gaan. Dann kümmest du an 'n grot open Schlott, up'n Süll (Schwelle) most du de Roe fallen laten un stracks dörch dat Schlott an den annern Side wier herut gahen; da is 'n olen Brunnen, darut is 'n groten Boom wassen, daran hänget 'n Vugel im Buer, den nümm af: dann nümm noch 'n Glas Water ut den Brunnen un gaa mi düsen beiden den sülvigen Weg wier torügge: up den Süll nümm de Roe auck wier mit, un wenn du dann wier bie den Hund vorbie kümmst, so schlah ün in't Gesicht, awerst sü to, dat du ün treppest, un dann kumm nur wier to me torügge.« Da fand se et grade so, ase de Fru et sagt hadde, un up den Rückwege, da fand se de beiden Broer, de sik de halve Welt durchsöcht hadden. Se gink tosammen, bis wo de swarte Hund an den Weg lag, den schlog se in't Gesicht, da word et 'n schönen Prinz, de geit met ünen, bis an dat Water. Da stand da noch de ole Fru, de frögede sik ser, da se alle wier da wören, un drog se alle över't Water, un dann gink se auck weg, denn se was nu erlöst. De annern awerst gingen alle na den olen Fisker, un alle wören froh, dat se sik wier funnen hadden, den Vugel awerst hüngen se an der Wand.</p>
            <p rend="zenoPLm4n0" xml:id="tg436.2.28">De tweide Suhn kunne awerst nig to Huse rasten, un nam 'n Flitzebogen un gink up de Jagd. Wie he möe was, nam he sine Flötepipen un mackte 'n Stücksken. De Künig awerst wör auck up de Jagd un hörde dat, da gink he hin, un wie he den Jungen drap, so sehde he »we hett die verlöwt, hier to jagen?« »O, neimes (niemand).« »Wen hörst du dann to?« »Ik bin den Fisker sin Suhn.« »De hett ja keine Kinner.« »Wenn du't nig glöwen wust, so kum mit.« Dat dehe de Künig un frog den Fisker, de vertälle ün alles, un dat Vügelken an der Wand fing an to singen</p>
            <lb xml:id="tg436.2.29"/>
            <lg>
              <l xml:id="tg436.2.30">»de Möhme (Mutter) sitt allein</l>
              <l xml:id="tg436.2.31">wol in dat Kerkerlein.</l>
              <l xml:id="tg436.2.32">O Künig, edeles Blod,</l>
              <l xml:id="tg436.2.33">dat sind dine Kinner god.</l>
            </lg>
            <lg>
              <lb xml:id="tg436.2.34"/>
              <pb n="485" xml:id="tg436.2.35"/>
              <l xml:id="tg436.2.36">De falsken Süstern beide</l>
              <l xml:id="tg436.2.37">de dehen de Kinnerkes Leide,</l>
              <l xml:id="tg436.2.38">wol in des Waters Grund,</l>
              <l xml:id="tg436.2.39">wo se de Fisker fund.«</l>
            </lg>
            <lb xml:id="tg436.2.40"/>
            <p xml:id="tg436.2.41">Da erschraken se alle, un de Künig nahm den Vugel, den Fisker un de drei Kinner mit sik na den Schlotte un leit dat Gefänknis upschluten un nam sine Fru wier herut, de was awerst gans kränksch un elennig woren. Da gav er de Dochter von den Water ut den Brunnen to drinken, da war se frisk un gesund. De beiden falsken Süstern wören awerst verbrennt, un de Dochter friggede den Prinzen.</p>
          </div>
        </div>
      </body>
    </text>
  </TEI>
