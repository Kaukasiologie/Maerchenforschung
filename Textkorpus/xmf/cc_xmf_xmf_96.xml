<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="xmf">LXVI. პაპაშ არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district/>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_xmf_xmf_96">
    <body>
      <head>LXVI. პაპაშ არიკი</head>
      <p>ხენწჷფექ ღოღურჷ (ართიქ) და ქჷდა̄სქიდჷ სუმ სქუალჷნქ, ქომოლ-სქუალენქ. ქუდუ̄ტუ̄ სუმი ლაგვანიშ ეფშა ფარა ორდალო. მუმაქ დი̄ჩინჷ. - წოხოლე უნჩაშიქ იდასია, უკული ოშქარქ დო თიშ უკული უკულაშიქია, მუმაქ სქუალენც დუჩინუნ, თენა გჷნაგონებჷ აფუდჷ პაპას. პაპა თიშ მაყურადგებედჷ, თენეფ გინი̄ლენდჷნ, შარას ქჷდოხვადჷკონ. მუ-ჟანს გინი̄ლჷ უნჩაში ბოშიქჷნ, პაპაქ ქიგლა̄ხვადჷ შარას. - სო ულია, ბაბა-სქუავა, უწუ̄! - სო ულია-და ოგურაფუშა ულია, მიდგავა მა დჷმოგურუანსია ჭარუაკითხირსიე, ლაგვანიშ ეფშა ფარას მეფჩანქია. - მა დჷგოგურუანქია, ბაბა, ჭარუა დო კითხირსია, ირფელსია დო თე ფარა მა ქომუჩია. ეფერი პირობა ქიმეფჩათია ართიანსია მა გიწოლენქ დო ვეშგასრულინასიე, თიწკმა ფარაქ ჩქიმქ იჸუასია, დო სი უგურაფუო ჸუდეშა მიდართე-ვე.</p>
      <p>ბოშიქ პირობა ქიმეჩჷ.</p>
      <p>მიდა̄ჸუნჷ ბოშიქ დო მიდართეს. პაპაქ ფარა ქეშინახჷ. პაპა თის ფიქრენს, სუმი ოსურსქუა ჸჷნდჷ დო თინენს თითო ლაგვანი ფარა გამითხინსია დო ათეს მუკუ̄ხედჷ პაპა.</p>
      <p>პაპა დო ბოშიქ მაჟია დღას მიდართეს ომუშებუშა ჸვანაშა, ესე იგი, ხონუა დღას ონდღეშა იმუშეს. ონდღექ ქი̄ჸუნჷ თიწკჷმა, ხოჯი გუ̄ტეს. პაპას სადილი ქჷმუ̄ღეს.</p>
      <p>პაპაქ უწუ̄ ბოშის - ხოჯის კუჩხი ვა უშოლე̄ თეში წყარი ქოჩი დო ქომომიჸონია დო ტკიბირით წყარი ქჷმომიღი დო ქოფჩია, ჸუმენ მაფუნია დო.</p>
      <p>ხოჯიქ წყარს ქჷნა̄სხაპჷ. კუჩხიქ და̄შოლჷ, ტკიბირს წყარქ გითი̄ლჷ დო წყარქ ვა მა̄ღინჷ ბოშის.</p>
      <p>ხოჯის რადგანს კუჩხიქ და̄შოლუა, ტკიბირსია რადგანს წყარქ გითი̄ლუა დო ვა მჷგაღინუე, ფარა ჩქიმი ენია დო სი ჸუდშა მეუ, ბაბა, თავისუფალი ექია!</p>
      <p>ე ბოშიქ ჸუდეშა მიდართჷ. პაპა ხიოლს ქოღურჷ. ართი ოსურსქუაშ გათხუალი ფარა ქი̄ფშია.</p>
      <p>პაპა ოსურს ურაგადჷ - სუმხოლო ოსურსქუაში გათხუალ ფარას ქიფშინქია ათაშ თაშია! დო ხიოლს ქოღურჷ პაპა, ოსურს ეჩიებჷ.</p>
      <p>ართ მარაქ მიკი̄ლჷ თიშ უკული. ოშქარ ჯიმაქ ფარამო ჸუდეშე გინი̄ლჷ. ქიგლახვადჷ შარას პაპაქ.</p>
      <p>(პაპა ირო თეშ მოდარაჯე რე).</p>
      <p>ვიშო უწუ̄ ბოშის - გამარჯობა, ბაბავა!</p>
      <p>სალამ ქუ̄წი̄ს ართიანს. - რადგან სი ოგურაფუშა მეულიე, მა დუგოგურუა, ბაბა, ქაღარდისია. რადგანს ოგურაფუშა მეულიე. სი ქაღარდის ქუდგოგურუანქია დო ფარა ჩქიმი იჸინია. - გვალო ჯგირია, პატონია. მა ომბოლი ვორექია, გაჭირებული ვორექია დო სი მუთუნს ქჷდმოგურუანქია-და!</p>
      <p>მიდართეს ჸუდეშა. - პირობა ქომუჩია, ბაბა, თი-ჯგურა მა გიწოლენქ დო სი ვა გაქიმინასიე, ფარაქ ჩქიმქ იჸუასია დო სი ჸუდეშა მიდართია.</p>
      <p>მაჟია დღას მიდართეს ომუშებუშა ჸვანაში. ონდღეშახ იმუშეს. ონდღეს ხოჯი გუ̄ტეს დო სადილი ქჷმუღეს. - ხოჯიშავა წყარი ქომიჩია, კუჩხი ვეშოლას თეშია დო ტკიბირით წყარი ქჷმომიღი დო ქოფჩია, უწუ̄ (პაპაქ) ბოშის.</p>
      <p>ხოჯიქ წყარს ქენასხაპჷ ვიშო, ჸუმენული ხოჯიქ. ტკიბირს წყარქ გჷთი̄ლჷ ირო და პაპაშა სოლე მა̄ღინედჷ ბოშის წყარი?</p>
      <p>პაპაქ უწუ̄ ბოშის - რადგანსია ხოჯიქ კუჩხი დიშოლუა, ტკიბირსია წყარქ გითი̄ლუა დო ჩქინდა ვა გაჩინუე, ფარა ჩქიმი ენია, ბაბავა, დო სი ჸუდეშა მეუა აწია. ბოშიქ ჸუდეშა მიდართჷ. პაპა დო მუშ ჩილი ხიოლს ქოღურუნა ასე ჟირ ოსურ-სქუაშ გათხუალ ფარა ქომიღუნანია!</p>
      <p>პაპაქ უწუ̄ მუშ ოსურს - მასჷმაშ გათხუალ ფარას ხოლო მალას ქიფშინქია.</p>
      <p>გიშე̄ლჷ ჭა-ხან-დროქ ხოლონ, გინი̄ლჷ არძოშ უკულაშ ჯიმაქ ფარამო დო მოლართჷ. - გამარჯობა, ბაბავა! - ვიშო უწუ̄ პაპაქ.</p>
      <p>(თენენს პაპაშ კარ-წკჷმა უღუდჷ მიკოლჷ). - სია ოგურაფუშა მეურქია, ბაბავა! მა დჷგოგურუა ირფელსია! - ხეშ მოჭარუა ქჷდმაგურედასიე, მეტი მუთა მოკონია, (ცოდაქ) ომბოლი ვორექია, გაჭირებული (პაპას დუდი შიოცოდუ̄), დიდა ვა პუნს, მუმა ვაპუნსია... (ბოშიქ დუდი შიოცოდუ̄ ითომ პაპას) - ქო, ბაბავა, მუჭო ვა დგოგურუანქია, პირობა დოპჭარათია! მა გიწინქინ თიქია ვა გაქიმინასია-და, ეთიმწკჷმა ფარაქ ჩქიმქ იჸუასია დო სი ჸუდეშა მიდართია. - ჯგირია, ბოშიქ უწუ̄.</p>
      <p>გიაჸუნეს დო მიდართეს პაპაშ ჸუდშა.</p>
      <p>მაჟია დღას მიდართეს ომუშებუშა. ჸვანას თასჷნა ამდღა. ონდღეშა იმუშეს. ონდღექ ქი̄ჸუ̄ნ, ხოჯი გუტეს; სადილი ხოლო ქჷმუ̄ღეს.</p>
      <p>ხოჯიქ კუჩხი ვე დიშოლასჷნ თეშ ქოჩია წყარია დო ტკიბირით მა წყარი ქჷმომიღი დო ქოფჩია.</p>
      <p>ბოშიქ მიდარაჸჷ ხოჯეფი წყარიშა. ტკიბირი ხოლო მიდე̄ღჷ.</p>
      <p>ხოჯეფი ჯას ქიმკა̄კირჷ, ჟირ-ხოლო ხოჯენს კუჩხი მეკვათჷ ბირგულს; ტკიბირი, ლეტა დოზუ, დო გაითოსიროტჷ ჟიშე, ზელი ლეტათ. ხოჯიშ კუჩხეფი კილეშა ქიგლეწკარჷ ბოშიქ, ტკიბირი წყარით იოფშჷ დო ხეს ქჷდე̄კინჷ, ქიმუ̄ღჷ პაპას წყარი, ტკიბირით ქოჩჷ. - ა, ხოჯიშ კუჩხეფია, უწუ̄ ვა დაშოლასია მიწი̄ე, შოლირი ართ კაკალი ვა რენია.</p>
      <p>პაპაქ ართი ღურა გაათუ̄. - ეშმაკის მუნულებუნია ჩქიმი ოჯახიშავა! გურს იფიქრჷ. მუ ქიმინჷკო პაპა, საწყალქ, ასე. - მოლართია ბაბავა დო ხოჯი მიდებღათია ურემით ჸუდეშავა, უწუ̄.</p>
      <p>ჸუდეშა მიდეღეს ურემით ხოჯეფი, ქჷღოდვეს ოროს კუჩხ-კვათილი (ხოჯეფი). - მუ ფქიმინავა? ოსურს უწუ̄. - ათე სქუალეფ ვარავა გავათხუათია, ხოჯეფი ოჸვილარიენიე!</p>
      <p>ხმა რდჷ გოლაფირი პაპავა თითო ლაგვან ფარას არზენსია მუში სქუასია დო მინი̄დჷ იშ სქუას ვეთხინდჷნი! - ართ მარაშა გაგმა̄ნწყუ̄ სუმხოლო ცირაშ საქომონჯო პაპაქ. თე ბოში გუ̄ტუ̄ მოჯგჷრეფიშა, ვით მახორო კოჩიშა.  - სუმხოლო სქუას ათხინს დო ქჷმოზოჯითია, ოჩინესჷნ! ე ბოშიქ უწუ̄ - სუმ-ხოლო სქუაქ დოღურუა, ჟაშხას ინგარანია, მოზოჯით დო დომინგარითია!</p>
      <p>არძოქ ვენოკით გაგმი̄ნწყუ̄ მოჯგირენქ. პაპას დიარა უღჷ. მოჯგირენს მუ უჩქჷ ენა გარა რენია დო არძას ვენოკ მუ̄ღჷ. პაპაშ ჸუდეს ბირა დო სხაპუა რე. შორიშე მიარჩქილესჷნ, ითომ გარა დო კიჟინიე. პაპაშ ჸუდშა არძოქ ვენოკამო მინი̄ლჷ. პაპას დუდიქ ვა ჸვილჷ. მიდეჸონეს სქუალეფი მუშ-მუშ ქომონჯიქ. ქჷდოსქჷდჷ პაპა, მუშ ოსურ დო თე ბოშიქ.</p>
      <p>პაპაქ უწუ̄ თე ბოშის - სქანი ფარავა მიდეღია, ბაბა, სუმ ხოლო ლაგვანიშია დო მეუა.</p>
      <p>ე ბოშიქ უწუ̄ პაპას - მა სოთინ ვა მალინენია, უსქანეთ ვებრგუქია.</p>
      <p>პაპაქ დო მუშ ოსურქ მირაგადე̄ს - ქობალ დოპჭვათ ბრელია, ქანვოწკარათია ცეკას, გაითოპტყობათ დო მიდაფრთათია ტყაშა. ქჷგამიგანია ულა დო ქიგმაჸუნანია-და (პაპაქ უწუ̄ მუშ ოსურს), ართი ქვაბი მიწონებუნია ეფერია, ქალემნჯირათია ეთიშ ძგასია, ითომ ქჷდი̄ბრულუათია; ჩქჷ სერი პტახათია, თი ბოშ ხოლო თექ ქჷდი̄ნჯირუნია; ქიდი̄ლურუანს თიწკჷმა, ეკუჯიკუანქია დო ქვაბის ქენვორაგუანქია!</p>
      <p>პაპა დო მუშ ოსურქ ცეკა ქჷმი̄ბუნეს დო ულა მიდომეს. ათაშ ქორე შქა-სერი. ბოშიქ ულა ქუგუ̄გჷ - მა ხოლო გაჸუნუქია,</p>
      <p>ბოშიქ უწუ̄ პაპას. - უსქანეთ მა ვებრგჷქია, ღურა დღაშახ ვეჩქერცხებუქია.</p>
      <p>მიდეჯუმუ̄. მიდართჷ პაპაქ; ითამ ათე აზრით ბოშის ქვაბის ქენვორაგუანქია დო.</p>
      <p>ათეს იჩიებუდესჷნ, ბოში ნორჩქილუე.</p>
      <p>ქვაბიშ ძგაშა ქემერთეს. მუთა გოძჷ აწი გოთანაშა. ქიდი̄ნჯირეს თაქ პაპა დო მუშ ჩილქ ცალკე დო ბოშიქ ხვალე, ხათე ქჷდა̄რულეს პაპას დო მუშ ოსურს.</p>
      <p>თე ბოშიქ გე̄ჭოფჷ პაპაშ ჩილი, მუ ჯანჷდჷნ თექ ქჷდა̄ნჯირუ̄.</p>
      <p>ე ბოშიქ ქიმიახუტოლჷ, ითამ პაპაშ ოსური ვორექია დო ითამ მიკუ̄ჯიკუ̄ - ბოშია, თი ბოშის ვა ენარაგუანქიავო ქვაბისია? - ქო, ქო, ქოვა ლურენჯი პაპაქ დო გამწოდირთჷ. ენა ბოში რენ უჩქჷნ დო მუშ ოსურს იკუ̄ჯიკუ̄ დო ქვაბის ქენა̄რაგუ̄. პაპას ოსური ონგარალო ხოლო ვა შიბჷ, ფერ დიხაშა გოუტუ̄.</p>
      <p>ბოშიქ უწუ̄ პაპას - მუქ გაგახანგუა პაპავა, ოსურია ქვაბის გაგნარაგვევე?</p>
      <p>პაპას მუშ აზრი ბოშიშა ათქუედუო? ბოშის იშენ ქუ̄ჩქუდჷ პაპას მუ აზრი უღუდუნ. გაგონებულ აფუდჷ. ეზმა ხანს გოთანდჷ. მოლართჷ პაპაქ ჸუდეშან, ბოშიქ მოლაჸუნჷ. - მეუა წოხოლე დო აკა დიდი დაჩხირი ქჷდმოხვამილევა! უწუ̄ პაპაქ.</p>
      <p>მოლართჷ ე ბოშიქ დო ჸუდეს ქჷმუნტუ ჟირ ხოლოს.</p>
      <p>პაპაქ ქჷმორთჷ ჸუდეშა. - მუ ორე, ბაბა, გიქიმინუნიე? უწუ̄. სქანი ფარა ხოლო მუშენ მიშაჭვევა, უწუ̄ - გიმოღალირი მაფუნია (განიშე ჸოფუდჷ შენახებული). - აწ ენა ირფელ ჭვილი ენია დო აწ ვარა მეუ სქან ჸუდშავა, უწუ̄ ბოშის. - მა აწია მიდულჷ, მარავა სი ოკო გუგაჯუნევე. პიჯიშა ვა მაჯუნალენია, ფრიმულს ოკო გაჯუნევე.</p>
      <p>პაპას ოთხალე გეუდგუდჷ დო, - თექ მინი̄ლია, უწუ̄ ბოშიქ. პაპაქ მინი̄ლჷ. ოთხალეშ კარი გაკლაბურღჷ. - თეურეშე აშო ქომუჩია ფრიმულია.</p>
      <p>პაპაქ გეითაჭირინუ̄ ფრიმული ტოხილ ფიცარიშე. ითომ ფრიმულს გაჯუნუქია დო ბოშიქ ქიმერთჷ დო გორთჷ დო მოსქუ პაპაშ ფრიმული. თის კეტი ქიკლუ̄ღჷ. პაპა თეშ ქიდი̄ტუ̄. მუში სუმი ლაგვან ფარა ჸუდეშა მიდე̄ღჷ. უკულაში ჯიმაქ ჟირხოლო ჯიმალეფიშ ინტერესი გეშე̄ღჷ.</p>
      <p>ანეტა ძაძამია-გეგენავა. გალი.</p>
    </body>
  </text>
</TEI>
