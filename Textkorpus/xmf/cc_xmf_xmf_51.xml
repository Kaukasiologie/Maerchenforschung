<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="xmf"/>
        <author>
          <name>
            <persName>
              <forename>Jost</forename>
              <surname>Gippert</surname>
            </persName>
          </name>
          <idno type="gnd" corresp="https://d-nb.info/gnd/109337409">109337409</idno>
        </author>
        <editor>
          <name>
            <persName>
              <forename>Tariel</forename>
              <surname>Putkaradze</surname>
            </persName>
          </name>
          <idno type="orcid" corresp="https://orcid.org/0000-0002-3946-000X">0000-0002-3946-000X</idno>
        </editor>
        <editor>
          <name>
            <persName>
              <forename>Elguja</forename>
              <surname>Dadunashvili</surname>
            </persName>
          </name>
          <idno type="gnd" corresp="https://d-nb.info/gnd/133557154">133557154</idno>
        </editor>
        <respStmt>
          <resp>Annotated according to the ATU system</resp>
          <name>
            <persName>
              <forename>Elguja</forename>
              <surname>Dadunashvili</surname>
            </persName>
          </name>
        </respStmt>
      </titleStmt>
      <publicationStmt>
        <publisher>
          <name key="gnd:4028557-1">Institute of Slavic and Caucasus Studies. Friedrich Schiller University Jena</name>
        </publisher>
        <pubPlace>
          <genName corresp="https://www.geonames.org/2895044/jena.html">Jena</genName>
        </pubPlace>
        <date>2024</date>
        <distributor>
          <addName>DFG project "Caucasian narratives in the discourse of comparative fairy tale research"</addName>
          <ref target="https://github.com/edadunashvili">Software und Texte</ref>
        </distributor>
        <availability>
          <p>
            <ref target="https://creativecommons.org/licenses/by/4.0/">CC BY</ref>
          </p>
        </availability>
      </publicationStmt>
      <sourceDesc>
        <bibl type="digitalSource">
          <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
          <title xml:lang="kat">მეგრული ტექსტები</title>
          <author>
            <name>
              <persName>
                <forename>Makar</forename>
                <surname>Khubua</surname>
              </persName>
            </name>
          </author>
          <pubPlace>ტფილისი</pubPlace>
          <publisher/>
          <date when="1937">1937</date>
        </bibl>
      </sourceDesc>
    </fileDesc>
    <profileDesc>
      <langUsage>
        <language ident="xmf">
          <index indexName="iso639-3"/>
          <ref target="http://www-01.sil.org/iso639-3/codes.asp"/>
        </language>
      </langUsage>
      <textClass>
        <keywords>
          <term type="writingSystem">utf-8</term>
        </keywords>
        <keywords scheme="http://uri.gbv.de/terminology/bk/">
          <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
          <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
        </keywords>
        <keywords scheme="http://textgrid.info/namespaces/metadata/core/2010#genre">
          <term>prose</term>
        </keywords>
        <keywords scheme="https://d-nb.info/gnd/">
          <term ref="http://d-nb.info/gnd/4136947-6" xml:lang="de">Volkserzählung</term>
        </keywords>
        <keywords scheme="http://www.folklore.uni-jena.de/?content=attribut_a">
          <list>
            <item/>
          </list>
        </keywords>
        <keywords scheme="http://www.folklore.uni-jena.de/?content=attribut_c">
          <list>
            <item>
              <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
            </item>
          </list>
        </keywords>
        <keywords scheme="http://www.folklore.uni-jena.de/?content=vorurteile">
          <list>
            <item/>
          </list>
        </keywords>
      </textClass>
      <creation>
        <placeName>
          <country ref="https://www.geonames.org/614540/georgia.html">Georgia</country>
          <region ref="https://www.geonames.org/6643410/abkhazia.html">Abkhazia</region>
          <district ref="https://www.geonames.org/614378/gulripshi-district.html">Gulripshi</district>
          <settlement ref="https://www.geonames.org/612831/naa.html">Naa</settlement>
        </placeName>
        <date when="1933-07-20">1933-07-20</date>
      </creation>
      <particDesc>
        <person role="speaker">
          <persName>
            <forename>Tagu</forename>
            <surname>Kvaratskhelia</surname>
          </persName>
          <age/>
          <birth>
            <date/>
            <placeName>
              <country ref="https://www.geonames.org/614540/georgia.html">Georgia</country>
              <region ref="https://www.geonames.org/6643410/abkhazia.html">Abkhazia</region>
              <district ref="https://www.geonames.org/614378/gulripshi-district.html">Gulripshi</district>
              <settlement ref="https://www.geonames.org/612831/naa.html">Naa</settlement>
            </placeName>
          </birth>
        </person>
        <person role="researcher">
          <persName>
            <forename>Makar</forename>
            <surname>Khubua</surname>
          </persName>
        </person>
        <person role="translator">
          <persName>
            <forename/>
            <surname/>
          </persName>
        </person>
      </particDesc>
    </profileDesc>
    <revisionDesc>
      <listChange>
        <change/>
        <change/>
      </listChange>
    </revisionDesc>
  </teiHeader>
  <text xml:id="cc_xmf_xmf_51">
    <body>
      <head>XXVII. ხენწჷფე დო მუშ სუმ სქუაშ არიკი</head>
      <p>ჯვეში დროს ჸოფე ართი ხენწიფე. ჸუნს სქუალეფი სუმი. დო დეჸვერჷ თე კოჩქ. დეჸვერჷ თე კოჩქ დო უწუ̄ დიდა მუშის უკულაში სქუაქ (უჩაშიქ, ოშქარქ მუთუნ ვაუწუ̄) - დედავა - უწუ̄ უკულაშიქ, - მუ ორენია - სქუავა. - მუა-ჩქიმი ჸვერენენ მუშენი ენია, უკული იჸვერუავო დო ირო ჸვერე დუავა? - ირო ეში ვა რდუა სქუავა, უკული იჸვერუა, მარავა მუშე მიშართი თე აზრიშა, ვემგახვარინე მუთუნი სიავა. ვეშგალე̄ბენია.</p>
      <p>ვემეჩჷ საშველი დიდას - ქომიწი̄ა, უწუ̄.</p>
      <p>ექ ქომონს ქუწუ̄. - ათაში რაგადანსია სქანი სქუავა, ნიკოვა, ქომიწი̄თ მუთუნ ქახვარჷ ჩქიმ მუმასიადა? ოკო ქომიწუათ დო ოკო გუხილე̄ თოლი ჩქიმ მუმასია.</p>
      <p>ესე იგი - ათაშ რაგადანს თე ბოში დო მუჭო ოხვარჷნია? - ქჷმიჭანეთ აშოვა.</p>
      <p>ქჷმიჭანუ̄ მუმაქ. - სქუავა, რადგან სქან უჩაში ჯიმალენქ მუთუნ ვათქუა დო სი თე ზომაშა მი̄ღი დუდშავე, ოკონდა სქჷლადირი ვორდავა. სი ვაგალინე შარაშავა.</p>
      <p>ვემეჩჷ ბოშიქ საშველი დო ქარაგადაფუ̄. - აბა სქუავა, უწუ̄, ლაგამი ქჷდაკინუ̄ ხეს დო - ათეს დუხარჭალევა. ათეშა ნამუქ მორთასიე თის მეთხი ხევა. მინილენქ ოცხენეშავე, დუხარჭალევა, ნამდგა ბედაური დუს დინაცუნუანს თესჷნი, თინა გაგმიჸონია აშო დო ქიმიჸონია. სუმი კამბეშიშ ტყები, ეჩდოოთხი ღერი ლისმარი, ყაბარიშ ლისმარი ტკუიანი, ხურჯონს ქინანწყია, სუმი ფუთი ჯიმუ ონანგერიშა ქჷმკიკირია დო მეუა გიაჸუნია, მუსჷთ აუხვადუქჷნ, სქანი აზრითია. - აბავა, უწუ̄, ყამა გელასირე̄ ძალამია, უწუ̄.</p>
      <p>მინი̄ლჷ ბოშიქ ოცხენეშა. - ნამდგაქ მორთას თინა გიმიჸონიე, ქჷმორთჷ ართ გოცია ჭკოლა ბაჩაქ დო დუდი ქენაცუნუ̄ ლაგამს, პიჯიშა ქიმლედჷ, გაგმიჸონჷ დო ხურჯინი გჷმონწყი̄ლი ქიგნაბუმუ̄ დო უწუ̄ მუმაქ - აბა, სქანით მეხვადია, თენა სიდე მეიჸონანსიე თექია, მუჭო უჯგუნ დო მუჭო ვარიე. უკული სი სქანი თოლით ძირუნქჷ დო სქანით უჩი გურია.</p>
      <p>
        <pb n="122"/>
        გედოხოდჷ თე ბოშიქ, გინი̄ლჷ ათაშ, ზღვინდჷ ცხენს დო მიდართჷ. ქაშა̄ჸუნჷ ტყას, გელენწყჷ ე ბოშიქ სატევარი დო მეცალჷნს. თენა ჸოფე თე მუმაში შარა დო ტყათი გორთჷმე, მუზმა ხანიე ვაულინუნ თე შარაშა (ბაჩას მუზმა კოს უჩქჷნ, თიზმა უჩქ). გეიაჸუნჷ, პატონი ჩქიმი რენ დო, მეურს დო მეურს - ქიმერთჷ შახთი რკინათ ეშაჭკადილიენ ფერ დიხაშა - ჩიტი გინოფურინუნსდა ვარა მუთუნს ვემნართე. თე შანთი რკინაშ ეშაჭკადალიენ თეშა ფუთქურს გამულებუ, თესხანი ქორე კოს ვამურთუმუნ დო ფუთქურ მორიებუ. ათაქ თე ბოშიქ გიმელჷ, დიდი ტკირ ქოძჷ თაქ დო თეს ყამას უჩვაგუანს, უჩვაგუანს დო ფუთქურქ დეთხუნ, ენა ჸოფე რკინაშ ურო - ხუთი-ამშვი კოჩიშ ეიოჭოფალი. ასე თე ბოშიქ იფიქრჷ ათე ურო ჸოფე თე კარიშ განჯამალია. მოუკუნჷ თე ბოშიქ დო მოლეღჷ თაში დო ბირგულიშა ქიმიღჷ, კჷნი დუშქჷ, მაჟიაშა ხეს ეუკუნჷ დო კჷდჷრიშა ქიმიღჷ დო მოუკუნჷ დო მიოგჷ კარს დო გა̄ნჯჷ. მინი̄ლჷ დინახალე მუქ დო მუშ ბაჩაქ, ილჷ თაქ თე ბოშიქჷნ, მარმალითიე მიკ-მიკჷ ეშაკეთებული წყურგილი დო ეჩდო ოთხი ლისმარიშ გიოშქჷმალარი ადგილეფი ქუღუ. ათაქ თე ბოშიქ ქიჩინჷ თენა, მუშა რე საქმენ - ათე სუმი კამბეშიშ ტყები გოზინდჷ, თის ქჷმნა̄ფინჷ, თე წყუს დო დოჭკადჷ. ათე სუმი ფუთი ჯიმუ ტყების ქიგიორღჷ შქაბანია დიხას. და̄ჭყჷ ულა თე ბოშიქ დო ეშელჷ ეშე. სამვარს დაჩხირი ქინორზჷ, ტჷბ ქორე, ონანგერი თი რიგი ქიმკობჷ, მერეთ მოსულა. ტანისამოსი ართ, მაჟია მუ დო მუნერი. ასე თურმე თენა თე ბოშიშ მუმაშ ჸუდე ჸოფენ დო დეჸვერუნ უკული რკინას ფუთქურქ ქა̄შუ̄. თიშ უკული ირფელი თეშ ქოჸოფე მუდგა მეკურთხელი აფუდჷ თინა თისჷნ. ათე ბოში დინახალე მილახენ დო ქუჯინე აკოშკაშენ, ქჷმორთჷ ართი უჩა რაშიქ, მეთიანჯირჷ დო სუმი ფუთი ჯიმუ არძა ოჭკომჷ. ქჷმაჸუმენუ დო ოკო წყარი შვასჷნ, წყარიშა ვემიართჷ მუამბე რე ენავა დო უკვე. ეთეურე კარიშე გიმიჯინე თე ბოშინ, აკინჭირანს თე რაში დო ეშე ქოლჷ თე სუმატაჟიან ჸუდეშა. ბოში კარს ქჷმკაკილანს, რაში კჷნი გიმელენს. დიფაფუანს ტყებინ, აშქურინე რაშის დო იწვალებჷ თაშ. - მუ კოჩიექ ქომიწი̄ა, ღორონთი სალავათო მემიჩამჷ მუთუნ ვარღოლავე, ოღონდა წყარი ქოფჩია - დუძახჷ რაშიქ.
      </p>
      <p>
        გეგმერულჷ ბოშიქ, გეშაკვათჷ ტყები დო გიანჯირჷ რაშიქ დო დირძღჷ წყარით. დირძღჷ წყარითჷნ თიწკმა უწუ̄ - ბოშია, მინიექ სია? - მა ვორექ თე დო თე კოჩიში სქუა, ნიკოვა. - ქუდგუნიავო ის შურია? - ქოვა, დეჸვერუა ვარა შური ქუდგუნია, დო თის მუ ოხვარუნ თიშა მოფრთია, უწუ̄. 
        <pb n="123"/>
         - ბოში, ქირგუქიავო სი თეჯგუა საქვარიშოვა? - ქოვა. - აბა გეგმიღია უკახალენ ოთახჷშე ონანგერი, ლაგამი, მოხამუზი დო მართახია. თინა მუს მორთჷდჷნ თის ქიქუნქია და, ქოიჩინენქ მა სია, გამორცადენქჷნ - ქოიჩინენქია, თე საქმე ქჷგაქიმინენიადა.
      </p>
      <p>ეიაკინჷ ე ბოშიქ, ქჷმი̄ღჷ ირფელი მუთ უწუნ დო ქიღოლუ̄ მუხამუზი, ქიმნოდოხოდჷ ჟი რაშის დო გოლჷ რაშიქ. ეშე ცას ოკო მიკასოფასჷნ, თუდო ათულუ̄ ბოშიქ. თუდო დიხას ოკო გიოწიმიდუასჷნ, ჟი მუნულუ̄. ათაურე ოკო მიკასოფას ხასილათჷნი, მაჟია ხასჷლაშე მუკულუ̄, ათაშ აფჷ ნაღოლემი მუშ მუმასჷთ. ეთიწკჷმა დერწუმჷ, მუჭო თიშ სქუა ქორდჷნი.</p>
      <p>გოლჷ დო მიდართჷ რაშიქ, მუსარაგადო რე იში ულა! მეურს მუჭო ვალინ თეში. ქიმერთჷ ართ დოხორეშ ხოლოშა დო დუშქჷ კუჩხის - თეშ კუჩხის თექ იჩინენა. - მავა ნელაშე ურქია. ჩქიმი კუჩხიშ ხჷმას ქიჩინენანია დო არძაქ ართო გიმილანიე, მოშქურუნია კუჩხის ქეთმაჸუნანიე. მა სიდე გაჩემებელი იჸი̄ნ, ჩქიმით გაფჩენდუქია; ქჷმულა კათეფი დო ქჷგოიცენანიე, გიმელენქ დო ხათე თქვი̄ა - ჩქიმი რაში! ჩქიმი რაში! თქვი̄ა. თექ მაჭარალი კათა იხვენუაფუნა დო მუდაშა თქუანქ სი, თის იჭარუნა ნდო თისხი ოდიარეს მომიღანა მავა, ათენა რე თინეფიში ხარკია. სი მოძინელო ოკო ქოთქუევე. მუშ მამალა- მამალას თქუანქიე, თიშ მამალას ოკო ფჩანიე̄ ოდიარე. მუასქანიშ უმოსი ვემითხიადა, პატი ვეგგადვალუნია - აგირდენანია.</p>
      <p>ენა შეარსულჷ ე ბოშიქ. მაჟია ოჭუმარეს გოურქუ̄ დო მიდართჷ. ასე თე რაში მოწადინებულიე, მუზმა თეშ მუმას ეიოჭოფაფუ̄ ქიყანან, მაჟია თიზმა ოკო გეიჭოფაფუას თე ბოშის. მუმას ვემურთუმუნ თექ ოკო ქიმერთას. ართ წანას ოკონო, მუზმა ხანს ოკონ.</p>
      <p>იდჷ, იდჷ, ქი̄დჷ თე ბოშიქ დო სუმი თუთას ქემურს. ქიმიოდირთჷ ართ წყარს, ათაურე ბაბუშარა სხის. კოს ვემნურთუმჷ თე წყარიშა. ათაქ ქედნაჩქვაჩქჷ თე რაშიქ დო ეკილჷნ, ეთექ ხოლო ორე ვეება კოჩი დო ჸუნს მოურეფი. რაშიქ ძალო ქჷდელახუ̄ დუდი. მორთეს მოურენქ დო ოჭოფეს თე რაშით დო თე ბოშით დო ქიმიჸონეს უჩაშიშა. ქორე რაში მოძუღუტებულო. ათე ბოშიქ ეფერი ერთგულება გიმირჩქინჷ დო თი რიგო აზირეფი გეგმანწყუ̄ - ირ კოს მოწონს. ვეზირენქ იფიქრეს - თენა ვაბღოლანა ჩქი ჯგირსია დო დუსხუნათ მუთუნია.</p>
      <p>
        ვეზირენქ უწი̄ს უჩაში კოს - პატონია, გვალა დო გვალა აკმანთხუნიე თექ დინორენია 
        <pb n="124"/>
         ართი ცირავა, სქანი ოსქვებური ცირა თინა რენია დო თის ქჷმოიჸონანს ნიკო სია. დოსხუნეს თენა.
      </p>
      <p>ქიჭანუ̄ ნიკო დო უწუ̄ თი უჩაშიქ - ვო ნიკოვა! მა სქანი ოსხუნური მუთა პუნსია. გვალა დო გვალა იკიანთხუნიე თექ გჷშალუენ დო ცირა დინორე ართია; ეთინა ქჷმომჸონი ოსურო სია.</p>
      <p>ქჷმორთჷ ე ბოშიქ დო ქეჩუუ ირფელი მუშ რაშის. იაკინჷ რაშიქ დო მეურს. ქიმიოდირთჷ რაშიქ გვალა დო გვალა აკიანთხჷნ თექ. თიშ მამალას ქინჯამუ̄ თე გვალეფ, თოლი ვაჭიშუანს ვალი ცალო ჯინას. - ნიკოვა, უწუ̄ რაშიქ "სი ეფერი წარას ქიმმოგი მუხამუზეფია, გურ დო ჩხონჩხის გიშამლასიე, დო ვალიშ მამალას. ოკო გიგმაშქვე̄ მართახიე". ირფელი თაში ქოქიმინჷ ბოშიქ დო ჭვირგაფია დო გიშელჷ რაშიქ. მოიჯინეს დო ჸუდე ქორე ართი ოქროს ელუაფირი. კოჩი ვა რე მითინი აქ, ართი ძღაბიშ მეტი. მიკიხუნუ̄ ძღაბი. გაჭირებაში პილატოკი ალუძჷ ჯიბეშა ძღაბის, ქინოსქიდასჷნ, თინა მეხვარებუნ ფერი. - არიქა ბოშია, უწუ̄ რაშიქ - მეუკუნათ ვარა, აკა დუძახას მუშ რაშისჷნ, მეტი ვამოკონა, აკოპწიმიდანანია, ქენქო გინმორთინუანანია. აკინჭირჷ რაშიქ დო ოკო გიშართას გვალა დო გვალა შქასჷნ, ჩხეშას ქუჭირინუ̄ გვალაქ გიშალუს დო აკოტახჷ.</p>
      <p>ბოშიქ ში̄წუხჷ ძალამი. - მუ ორენია, უწუ̄ ძღაბიქ. - ათენა რდჷ ჩქიმი მინჯევა დო მუ ფქიმინა ანწი მავა? ძღაბიქჷთ დი̄ჭყჷ გარა. - სი მუ გონგარუნია - კითხჷ ბოშიქ. - მა ეს გავათელენქია, მარა უკული მუ მოხვარუნა, ვერგჷ პილატოკი უკული, მუთუნიშო ვარე მოღე ინავა ჩქინო უკულია.</p>
      <p>გალეღჷ პილატოკი დო გა̄თელჷ რაში თე ძღაბიქ.</p>
      <p>ქჷმორთეს თე უჩაშიშ ჸუდეშა. ძღაბის უჩქჷ თე ბოში მუშ საქომონჯო რენ, დო მუშა მოჸუნსჷნ უჩქჷ. ეს მოჸუნს შხვაშო. ექ მაყარექ იჸუ̄ ე ბოშიქ. უჩაშიქ უწუ̄ ძღაბის - სი ჩქიმი ოსურქ ოკო იჸუევე. - მავა სონდარო ჩქიმი რაშენს ვამიჸონანქიე, ეიშა სქანი ოსურო ვეგნიფრთუქია.</p>
      <p>მოროვა უწუ̄ - ჰე ნიკოვა, ეთი რაშეფი ქჷმომიჸონი არძოვა მუდგაფერო იჸუასიე.</p>
      <p>
        მიდართჷ დო ქიჩიუ რაშის თე ბოშიქ ირფელი. 
        <pb n="125"/>
         - ათენა მუკობდგეს, თენა მუკობდგეს დო მუთ მუმაჸონინე მა ინეფია, უწუ̄. - მუ ქიმინე̄ ქოიჩქჷნიავო დო, - ჰოვა, უწუ̄. - ათე ქეჸანას ლინჯი ძვირიენია; ათას ხუთოშ საჯენი ჯაჭვი ლინჯიშ ხაჯალური დოჭკადითია - ხაჯალური ლინჯიში. ხაჯალური ლინჯიში ათას ხუთოში საჯენია. ათენა არძა ვეზირეფიშ ხარჯითია - სქანი ხარჯით ვარია, (თაქ ძვირიე თენა) ათენა დუდოხოდჷ თე ვეზირენს ბრელი. "ჩქიმი რაშის ართ ცინდას ოკო გოძჷდას მუკმუკი̄ ლინჯიშ ჭკადილი რშვილი, ჩქიმი რაშის, ენა ხოლო ვეზირეფიშ ხარჯითიე", უწი̄ა, უჩაშის...
      </p>
      <p>ათე რაშის ქჷგოდვეს მუკმუკი̄ ტანს რშვილი ოსარე ცალო მუკაქუნალი ლინჯი, არძა ვეზირეფიშ ხარჯით. ხაჯალური დოჭკადეს, დოხეშუ̄ ბოშიქ დო ქიმკიკირუ. გოურქუ̄ დო მიდართჷ. მიდართჷ, გაიშასხაპჷ თე გვალა დო გვალა აკმათხუნ თექ დო გიშელჷ ცირა ორდუნ თი ჸუდეშა. რაშეფი ექ ანდა ქორე უკანასკნელი დო არძა ოკო მოლეჸონან აშო. ბოლოს ქიმერთჷ ექ თექჷნ, საქონელი ონჯუას ვამურსო ჸუდეშა? მორთესჷნ, ე ცირაქ ვეძირჷ. ვეძირჷ ცირაქჷნ, ათე რაშეფი თაქ ქინიკვარკვატუნა. ართი ოხოლჷ დიდი ვერეხი ვარყა, ჩე რაში - ინა აკოქოსუნს ეს, ე უჩა რაშის, მარა, გოჭკადილიე ენა ლინჯითჷნ. მუთაქ აღოლუ̄ - მოუნჭეს ართიანს, მოუნჭეს; მე̄რუ̄ უჩა რაშიქ ჩე რაში ვარყას დო ქჷდა̄შქჷ. - მიღი სქანი ხაჯალური დო მახირინაფალო ქუგჷნუჸოთი კჷსერსია დო ონანგერიშ კოპულიშა ქაგნიდვია. გობზინდათ ჩქი ხაჯალური დო ენა მისულიერებუნ თიზმა ხანსია, ჩქი ოკო გობზინდათია დო უკული ის ვამაჭიშე̄ ჩქინდავა. ქოქიმინეს ირფელი თაში დო, მოლართეს, სოდე ცირა რენ თექ. არგვათა რე კეთებული, შქა დიხას ჭანურიე ჟირ ორთალ დიხაშ მაფართას. არძა ქიმიჸონჷ თაქ - ჩე ვარყას ქეკა̄თხოზჷ არძაქ, აკაქ ვაჩეთხუ̄ნ თეშ დო ქინი̄ხვილეს არძოქ თაქ. აურე ქვაბი გედგჷ ჟირ ორთალი დიხას გინანჭუნ ფერი, ჟირი საჯენი სიმაღალა უღუნ დო თუდო დიშქა ათონწყილი აფჷ. ათაშ გაგმირულუ ე ბოშიქ დო მაჟია განიშე გინი̄ლჷ, დოკჷლეს კარეფი დო ქედნახვილეს ძუძუ გოთირხინაფილი რაშეფი დინახალე. ძღაბი იჩიებჷ, მუჟანს თენა თაში ქოქიმინესჷნი - ჰევა, ათე რაშეფია გეჭვალითია არძავა დო ბჟა ქომიფუნეთია თი ქვაბითი. სია ჩქიმი ქომონჯობა ქჷგოკონიადა, ეთით გიბობნათ ტანია დო უკული იპი̄ქ სქანი ოსურია. - ჰე, გეჭვალითია.</p>
      <p>
        <pb n="126"/>
         მინი რე მიოთინანსჷნ. - პატონია, ინენსია ხოლო მიდგაქ მიჸონუ̄ე თინა იქუნს მუთუნსია და ვარა, ჩქი მუთუნ ვამაღოლენანია.
      </p>
      <p>ცირას ვახუჯჷ ენა, მარა მუ ქიმინას.</p>
      <p>ქჷმორთჷ ბოშიქ - ნიკოქ. ქიმიჭანუ̄ ცირაქ ნიკო დო ტყობიშე</p>
      <p>ქიმეჩჷ ბეჭედი დო უწუ̄ - ათენავა ხეშა ქიმიგია დო მუჭო მინილევე, ხათე ქაძირია რაშენს დო ქოძირუნან მიკირთუნა დო ხარ-ხარაიათ ქიგედირთუნანია, მიაჸუნჷ დო ჭვალია, აკა ვაგორჩჷ მუთუნსია.</p>
      <p>გეუწუღჷ ბეჭედი დო მინი̄ლჷ ბოშიქ. აკიგვარგვათუ̄ რაშენქ დო ოკო გაკოსოფან თე ბოშინ, ქა̄ძირჷ ცირაშ ბეჭედი. ხათე ხოლო მიკირთეს დო გეჭვალჷ რაშეფი. თე ჭანური იოფშეს რაშეფიშ ნაჭვალათ დო ქათურზეს დაჩხირი. ფუნს ბჟა, მორთუს ორთჷ. ზღვა ცალო ილჷნს. ჟირ ორთალ დიხას გედგჷნ ფერი ჭანური მუ იჸი̄? - ჰეეა, უწუ̄ - სია ჩქიმი საქომონჯოთ დუდი ვარენო მინორღვენიე, მეუა დო ტანი გიბონია ასევა თი ჭანურსია.</p>
      <p>თე კოს უწუ̄ ძღაბიქ.</p>
      <p>ვემიოთინ ექ. უწუ̄ ნიკოს - ნიკოვა, მეუა დო სი ინილია, უწუ̄. - მა მუშა ოკო ინოფრთევე? ოსური სი მოიჸონია, სქანი რენია დო სი ინორთია, მა ინიბლიდა სი მუქ იჸი̄ა? მავა ოსური ქჷმოიჸონია, რაშეფი ქჷმოიჸონია, მუთუნ დამავალი და, ირფელი შევარსულია დო დიკვაჭალუ̄ დო მიდართჷ.</p>
      <p>ქიმერთჷ რაშიშა დო უწუ̄. - თაში რე საქმე დო თაშიენ დო მუჭო უჯგუნია, კითხჷ, ნიკოქ. - ათენა ქუწი̄ა სი თის - ჩქიმი რაშიშ გაჭირებას ქიგნაჯინია. ქიგმაჯინასია ჩქიმი გაჭირებასია დო ქვაბიშა ხაჯალურით ნიჩვი ქიმკომკირია გვალო ხოლოს. სია თეურე ნება გეიშეღია დო უკული ფერ შურს მეუბარქია მა თე ქვაბისია, დუვორგილუანქია. უკული სი დინი̄ლი დო მუზმა ხანს გოკონიე თეშია, ოჭვალო ვააჭვექ ის სია.</p>
      <p>ნება გაიშეღჷ დო ქჷმორთჷ ნიკოქ, მუში რაში ქიმკაკირჷ ქვაბის, გამკინწყჷ ტანისამოსი დო ქედნასხაპჷ ქვაბის ნიკოქ დო თაურე მიდანჩურჷ, თეურე მიდანჩურჷ, დინიღიორჷ მუჭოიდგა. ეშელჷ დო ქიმკიქუნჷ. რაშის გუნწყჷ ხაჯალური.</p>
      <p>ჰე, ასე თე ბოშიქ ეშელჷ. ბარგი ქიმკიქუნჷ დო თე რაში იშო გუტუ̄. ასე თე ცირაშ საქომონჯო მით რენ თიქ ოკო ინორთას, - ჰეჰ, ასე სია, რადგან სი მიგოჩქჷქ მა ოსუროვე, მეუა დო ტანია გიბონია დო უკული მა გიბომქია.</p>
      <p>
        <pb n="127"/>
        ილჷნსჷნ ფერიე ქვაბი. რაში უბარდჷნ თინა რდჷ ორგილუანდჷნი, ვარა მუს რე ეშა გარზინენ? - ასე, ჰე, ინილი დო გიბონია, უწუ̄.
      </p>
      <p>მიდართჷ ე კოჩქ, მიდაჯარჯუ̄.</p>
      <p>გამკი̄ნწყჷ ტანს დო მუჭო ინი̄ლჷ დო ძვალენქ თუდო ქჷდოსქჷდჷ დო ხორცი ჟი ქიფაფუ̄ - ქიდნი̄რცჷ კოჩქ თექ.</p>
      <p>ძღაბიქ გვალო ფურინუა ქიდი̄ჭყჷ დო ახიოლჷ. - მა მოსქუდუნ თიჯგუა ქოჸოფე ჩქიმი ნიკოვა.</p>
      <p>ეჭოფილი აფუ ნიკოს თე ქეჸანა, დეპატრონეს თე ქეჸანას დო ჩილი დო ქომონჯი რენა. სუმი წანას ქორენა თაქ დო სუმი სქუაქ გეურჩქინდჷ თენენს ჟირი ბოში დო ართი ძღაბიქ. ანწი ოკო იდას მუშ მუმაშა. უწუ̄ ოსური მუშის - მავა გინიბლია ათენერო ჩქიმი გაჭირებაშა. მუა-ჩქიმსია ათეზმა ნოღვე ქალაქეფი დო ამბეფია დო აწ მიფშათ ჩქი მუა- ჩქიმიშავა დო მუა-ჩქიმს თოლი ეხილებუნია.</p>
      <p>გედოხოდეს ჟირხოლოქ მუშუშ რაშენს, და̄ჭყეს ულა დო მოლართეს.</p>
      <p>პრიველს მორთეს რაშეფიშ ბეგარა გეუძუდესჷნ თექ. ართ სერს თექ რენა. ექ გინი̄ლეს დო ქჷმორთეს ბაჩა დი̄ტუნ თექ, სჷდეთ უჩა რაში ჭოფჷნ თექ. გონწყილი ქორე ირფელი. სამჷვარი გჷმონწყილი დო ირფელი, გოფაჩილი დო გოვარდილი. მაჟია დღას მუთუნ ოჭკომეს, რაშენს გედოხოდეს, სქუალეფ ვაჸუნდესო? თენეფი გიოხუნეს ბაჩას, და̄ჭყეს ულა დო მუშ მუმაშ ჸუდეშა ქომორთეს. გიმელეს რაშენს თექ, ქეგნუსადეს დო ბაღანეფს აკუჭოფეს დუდი დო, - აჰა, მუა-ჩქიმია, ათენეფი მიპონი მავა დო ეპჭოფი ათეზმა ქეჸანავა!</p>
      <p>ხათე თოლქ ეხილჷ მუმას დო შუმა, ჭკომუა რდჷ დო იჸუ̄ ართ ამბექ, სიამონებაქ. მულარენ თი ჸუდე მუმაქ ქიმეჩჷ, თაქ დოსქიდჷ ჟირჷნ თის, უჩაში სქუალენს დო შხვა, მუთ ქუღუდუნ, ირფელი ახალ ენაჭოფა ქეჸანამო ქჷდა̄ხვამჷ მუშ ახალი ნოსას დო უკულაშ სქუას. ორდეს ჯგირო. მიდართეს უკული მუშ ახალ ქეჸანეფიშა დო მიშეს წანმოწანაშე ართიშა.</p>
    </body>
  </text>
</TEI>