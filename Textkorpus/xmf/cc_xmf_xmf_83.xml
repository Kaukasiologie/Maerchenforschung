<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">LIII. ზესქვი დო ჭიჭე ტურა</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/6643410/abkhazia.html">Abkhazia</region>
     <district/>
     <settlement ref="https://www.geonames.org/615508/bedia.html">Bedia</settlement>
    </placeName>
    <date when="1933-08-05"/>
   </creation>
   <particDesc>
    <person role="speaker">
     <persName>
      <forename>Vera (Tsutsa)</forename>
      <surname>Tsulaia</surname>
     </persName>
     <age>18</age>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_83">
  <body>
   <head>LIII. ზესქვი დო ჭიჭე ტურა</head>
   <p>ზესქვი მოფურინუნს დო გილახე ართ ჯას. თაქ ბუდე უღჷ თეს. თი ჯაშ თუდო ცხოვრენს ჭიჭე-ტურა. ოჭჷმარეს ართიშახ ზესქვიქ დიფართხალუ̄ დო თოლს მუდგაქიენ ქელუოლჷ ტურას. ონ, ტურაქ გეუჭყჷ ასე, ჩხუპი გეუჭყჷ ტურაქ. - სივა მა დუდშა გემიხექია, პატის რცენქია დო მუ რე ბღოლიე?</p>
   <p>ბრელი ინირზეს, მარა მუთუნქ ვა̄ღოლუ̄ ტურას იქ ირო ჟი გიმადოხოდჷ. ეს ეშე ვეშართჷ.</p>
   <p>უკული დანიშნეს ართი დღა. ათე დღას ოკო გიშულებუდჷკო ცალკე მხეცეფს დო ცალკე ფრინველეფს ოჩხუპუშა. ნამდგა ჯგუფი ორჯგინანდჷნ, ეთინაქ ოკო იჸუკო გამარჯვებულქ თე ზესქვი დო ტურაშ გეშა.</p>
   <p>თე დღა დანიშნულს ქჷმოხვადჷ თე ჩხუპიქ დო გამარჯვებულქ იჸუ ფრინველქ.</p>
   <p>ათე სოფელს ნოხორუენა ართი მოხუცებული ოსური დო ქომონჯი. ათენეფიშა ქჷმუ̄ჯღონუნა სქვერიშ ხორცი. ასე, ნასადილს უთქუალჷ ოსურს ქომონჯიშა, ოჭკუმეს ენა დო - მეუა სი ტყაშა დო სი ხოლო მუდგა იჸინ ქიმიღია!</p>
   <p>ესე იგი, ეს გეუჭოფჷ ბურჭული, დოლასირუ̄ ძალამი დო ქიკლე̄დჷ ხუჯშა დო მიდართჷ. შარას თოლ-ელაღალირი ირემი ქოძირჷ, თოლი ვო უღუდუნ ფერი. ათენა ოჭოფჷ, მეკვათჷ დუდი დო - აწ ჯგირი, მეტი ვა მოკონია თქუ̄ დო გი̄რთჷ. შარას ართ სუა-ტახილი კვარია ქოძირჷ. ათენა ხილო ოჭოფჷ დო მოლეჸუნჷ. ქჷმორთჷ ჸუდშა. დასურო, ე ოსურს ახიოლჷ ირემქ, მარა კვარია მუ ორენია, მუკალუაფარი ენია.</p>
   <p>უკული ათე კვარია მორდჷ, მი̄რდჷ, დო თიმწკმა, უწუ̄ კვარიაქ თი კოჩის. - მოლართია ჩქიმ ჸუდეშა, ჩქიმი მუმა რენია ფრინველეფიში მეფევა, ფრინველეფიშ ხენწჷფე რენია, უწუ̄. დო მუ საკითხო რენია, ჩხუპიშე გინოსქილადირ სქუას ქემუჸუნანქიე, ბრელ საჩუქარს მერჩანდას იჸუაფუნია. მარა, მუთუნი ვეჭოფავა სია, ხვალე, უწი̄ა ჩქიმ მუმასია, ხვალე სქანი ჯვეში ნაქის ქომუჩიშო უწი̄ა.</p>
   <p>დო ენაქ ჟი დო ჟი ფურინჷ, თე კვარიაქ. ენაქ თუდო-თუდო ეთაჸუნჷ, თე კოჩიქ დო თი კვარიაშ ჸუდშა ქიმერთეს. ი კოჩის ახიოლჷ, გვალო დიდი კამპანია უღუდჷ. ასე ულა და̄პირჷ თე  კოჩქჷნ, საჩუქარი გემკი̄ღჷ ი კოჩიქ, ართი ფუთი ოქრო. ართი ფუთი ვარჩხილი დო ართი რაში. - აჰ, ვა მოკონია, ვა მოკონია, ე კოჩიქ!</p>
   <p>ეგებ წონენდასია თე მუმაქ დო ხოლო ქჷმუ̄ძინჷ ჟირი ფუთი ოქრო, ჟირი ფუთი ვარჩხილი. კოჩიქ მუჭო დე̄რწმუნ, ქა̄კო თეშ ჩუქებან, უწუ̄ - სქან ჯვეშ ნაქესიას ქომუჩანქ-და ვარა, მეტი მუთუნი ვა მოკონია.</p>
   <p>ე კოჩის გუ̄კვირდჷ ასე - მუ ნერო უჩქუდუა ესია დო ქიმეჩჷ.</p>
   <p>გინუ̄ლას თე ბოშ-მორდილ-კვარიაქ გეგნა̄ზარჷ დო ქჷდა̄ბარჷ ნამდა - ათენა ჸუდეშ მეულაშა ვა გონწყავა.</p>
   <p>მეურს ასე შარას ე კოჩი. დოშურდჷ დო ართ დიხას ოროს მიშვანდჷ დო ბრელ ფიქრიშ უკულნე̄, - ათეს გომწყჷნქია დო გონწყჷ.</p>
   <p>თი-ცალ ქალაქის ქორე, თი-ცალ ქალაქის, დღას ვა უძირჷ დო ვართ ჸოფე. ასე მუ ქიმინას ე ბადიდიქ? ვა̄ლინე ჸუდშა.</p>
   <p>ათე ქალაქიშ უნჩაში ასე თენა რე მითინ ქივაჭრენსჷნ, ირფელი თეშა მუღუდეს, თეს ოძირანდეს. მარა მუთუნ ვა̄ხათირჷ ეს - მოწყინაფილიე დო მოწყინაფილო გილუ̄რს. ათე დროს ართ დემქ ქჷმორთჷ დო შეამჩნჷ თე ბადიდი მუშენიე მოწყინაფილინ. ქი̄ჩინჷ დო უწუ̄ - მავა, სქან ქისას ქჷდოინწყონქია, კჷნ ქჷსათ გინვორთინუანქია დო მუს მუჩანქია, უწუ̄. - თე ქალაქიშ გვერდის ქიმერჩანქია, უ̄წუ̄. - ჸოუ, ვა მოკონია, უწუ̄! - აბა, მუ გოკონია - სივა სქუაქ დეგებადუა სქან უკულია, თინა ქჷმომიჩქვია, უწუ̄. - ძალამ ჯგირია, უწუ̄ ბადიდიქ.</p>
   <p>ჭე ხანიშ უკული ენა ქენა̄ნწყუ̄, მუნეროდჷნ მუმიჩქჷნ დო, ქემეჩჷ ბადიდის. ბადიდიქ ქიდე̄კჷნ ქესა დო ჸუდეშა მიანჭჷ ანწი, ჸუდეშ ხოლოშა. თეშ, ართი ბაღანა ქიმირულენ დო ქჷმურს, დო ქეკოთხოზჷ მოხუცებული ოსური. - ვედა, ნანა, ვედავა!</p>
   <p>ბაღანაქ - მავა, ჩქიმ მუმაქ გეგმოფჩუა დო ოკო მიდაფრთე̄ვე, მუმაქჷთ ქი̄გეგჷ, თენა მუჭო მუში სქუა ქორენ დო, - გიცადია, უწუ̄ თიქჷთ, მარა ვეგიცადჷ (ბაღანაქ) დო მიდართჷ.</p>
   <p>ე ბადიდიქ ქჷმორთჷ აშო, მუში ქესა ხოლო უღუნ დო ცხოვრენდჷ, თე ქალაქი უღუნ თაქ.</p>
   <p>ე ბაღანაქ დოგორჷ თი დემიშ ჸუდე დო თექ ქემერთჷ, დო დემიშ დიდაქ ქოძირჷ ენა თაქ დო უწუ̄ (ძუძუს კიბირ ქიგედგჷ დო) - სი დიდა დო მა სქუავა - თე ბაღანაქ. - ვაი, ნანა, მუს გოხვარჷნია ჩქიმი დიდალობავა! - ქოვა, სი ქიმინდომენქ-და, ქიმმეხვარებუნია. - აბა დოიზუკოლენქია - უწუ̄ დემიშ დიდაქ. - მუ რენია უწუ̄ - თე ბაღანაქ. - მუ რენდავა, ათე დემს ჸუნსია სუმი ოსურ-სქუავა, სუმ-ხოლოს ცალ ცალკე გეუდგჷნანია ჸუდე დო ცალ-ცალკე ცხოვრენანია. ტანს გიბონანია თინეფი ირ ოჭმარეს, ტორონჯო გინირთუნანია დო თეშნეშევა; თი უნჩაში დო ოშქარია ართო იბონუნანია დო ბარგის ართო და̄ნწკარანანია. უკულაშია ცალკე იბონსია, ბარგის ხოლო ცალკე და̄ნწკარანსია. თექ ქიმერთია დო ართი ბარგი, ნამდგა იჸი̄ნ, ქიმიოხირია დო დიტყობია. - ღორონთი დო სალავათი მითქუალჷ, სქანი ვორექიე ვა თქუას, ეიშახია ვა მეჩავა.</p>
   <p>მართალო, ბოშიქ თაში ქიმი̄ქცუ. დო ტანს იბონს იმწკჷმა, ცირა რე. ქჷმორთჷ ბოშიქ, უკულაშის ქიმიოხირჷ ოსარე დო კურთა. ბრელი ეწვალჷ ძღაბიქ სქან ვორექია, ქომუჩია. მარა, სოიშახ, ღორონთი დო სალავათია ვა თქუნ, ეიშახ ვა მორთჷ ბოშიქ.</p>
   <p>მუჟამს ქოთქუნ, ქჷმორთჷ დო ქიმეჩჷ. ქიმკი̄ქუნჷ ძღაბიქ დო მიდეჸუნჷ ბოშ ვიშო, მუშ ჸუდშა. იმ სერს თექი რდჷ დო მაჟია დღას ქიმერთჷ თე, მუშ მოანთილიენ მუ უჩქუნ დო, ქიმერთჷ თე დემიშ ჸუდშა. ე კოს მე̄წონჷ, ეს სახე ჯგირი უღუნია დო ჭა-ხან ვა პილუნქია. დო ათე დემს ჸუნს ოშ კოჩი მონინალე. ათი ართ ბოშიშ ნაქიმინა არძოშ უმოსო მოწონს თე დემს. უკული ათე მოსამსახურეფს ჯარქ ქენუოლეს თე ბოშიშ, შხვას. - მუდგენ დოფსხუნათია ვარა, უფრაშის ბღოლანანია თე ბოშია. დო გინოჭყვიდეს ნამდა, ათაშ უწუათია ხენწჷფეს (დემს) - დავალასია თი ბოშის. ათე ჸუდეშ წოხოლევა თი ცალ სხული ქიგედგასია, ქოთ კობჷ მეჩანდას, ქოთ მონდა; დუქანცუას, ობირგულე ქი̄თოცენდასიე!</p>
   <p>მაჟია დღას ქიმი̄ჭანუ̄ თე ბოში დემქ.</p>
   <p>მეუფერუ̄ ვიშო-აშო დო ქუწუ̄ - ათე ცალი სხული ოკო გა̄რჩქინე̄ვე ჸუდეშ წოხოლევა, ვარია-და ჭუმენერი საკაკალო მაჸიქია.</p>
   <p>ე ბოშიქ - მუ ფქიმინავა, ასე პჭკომუნქ-და იშენ, ენა ვა მაქიმინენია, მარა მუთუნქ ვა გუ̄რთჷ.</p>
   <p>ქიმერთჷ ონჯუას თე ბოშიქ ოსურიშა (მოწყინაფილქ ქიმერთჷ მუშ ჸუდშა). მოწყინაფილი ქო რე. - მუქ გაღოლუა? კითხჷ ძღაბიქ. - მუ და, თენა დჷმავალჷ სქან მუმაქია დო ვა მაქიმინენია. - იშა მუშა გოშქურუნია, ჭუმან ჭიჭე ადრე გაჸინია იოდგინალია, ვარა მუთუნ ვა რენია.</p>
   <p>მაჟია დღას ქჷდა̄კინუ̄ ლაბაშა. - ათენა მუ ადგილს, მუჭო გიწისიე, თეშ ქოთქვია დო თექ იჸუაფუნია ირფელი.</p>
   <p>მართალო თაშ ქოქიმინჷ ე ბოშიქ დო ქიმერთჷ დემიშა.</p>
   <p>ონი, დემქ გიმიჯინჷ დო ქოძირჷ, მუჭო სხული გედგჷნი.</p>
   <p>ახიოლჷ, გოჯუნჷ, გოსხუპჷ. ათენა ქოძირეს შხვა მოინალეფქჷნ, გვალო ჯარი გეუჭოფეს. - მორთი, ასე ათენა ქჷმიბგონათია, თქვის - ათე ჸუდეშ ეჸუნაფილო ზღვაშა ოქრო დო ვარჩხილით გოჭკადასია. დო ზღვას ხოლო იშო სუმ ვერსი ქიმშაკეთასია; უკულ თექ ოხვამე ქიგედგასია, წირვა რდასია ირ ჟეშხასია.</p>
   <p>დო მაჟირა დღას ქიმი̄ჭანეს ბოში დო ქუწი̄ს თენა. - ოხ, ენა ვა მაქიმინენია დო მოწყინდჷ. - მარა, იშენ-იშენ ჭუმე ოჭჷმარეს თენა ოკო ქიმინევე, უწი̄ს.</p>
   <p>იმ-სერს ქიმერთჷ მუშ საოსუროშა დო, - მუთუნ ვა მოხვარუნია - უწუ̄. - ვა გაშქურინასია, უწუ̄ საოსუროქ.</p>
   <p>დო მაჟირა დღა ოჭმარეს, სუმი თუმა გეიშესოფჷ დუდიშე დო ქიმეჩჷ ბოშის - სი ათენა დეკჷნია ხესია დო ჩქიმ მუმაშ კარს იაჸუნია დო იდია, უწუ̄, აშო ვეკნი̄ჯინე̄ თეშ. ქჷმორთია დო ჩარდახის ურო გერხვადჷნია, დო ეთინა გიაშქვია თექია დო ჭკადჷნდე̄ თეშია.</p>
   <p>ქჷმორთჷ ე ბოშიქ დო ქოქიმინჷ ირფელი, მუჭო ოგურუ̄ ცირაქჷნ თეში ურო გეჭოფჷ, დო მუ̄ნჭჷ, ხენწჷფექ გე̄ჸალჷ - მი რენია თაქ ვა დჷმორულუანსია, ამჭუანიე!</p>
   <p>გიმი̄ძახეს, მარა, ვა მიოტუ̄ იშენ ე ბოშიქ. ბოლოს გიმი̄ლჷ ე კოჩიქ დო ქოძირჷ; მუ ამბე რე, მუჭო გონათილი რე ირ დიხა ართო! - ოჰ, ქჷგა̄ლუ̄ ე კოჩიქ ე ბოშის დო ახიოლჷ.</p>
   <p>ასე იფიქრეს თე დემი დო მუშ ოსურქ, - ათაქია, ართი ძღაბი ქიმეფჩათია თე ბოშისია! დო ქიმიჸონეს თე ბოში; უწი̄ს  - სუმი ძღაბეფი პუნანია. ოფარე აშო ურთჷდან თეშ გივორინუანთია დო ნამდგა გჷშგაგორენ, თინა ქორჸუნდასია.</p>
   <p>მარა, თეშ გჷნა თე ძღაბეფი ართიანს ართ თაქ ქორდას დო იშო მიდართას დო შხვაქ ქჷმორთას, კოს ვა̄ჩინებე̄! დო ე ბოშიქ ასე ჭე დეფიქრჷ - ვეიშმაგორას თექჷნ, მუ ფქიმინავა? (თი უკულაში ოკო გიშაგორას). დო ქჷმორთჷ ასე ჸუდშა მოწყენილო.</p>
   <p>დო ძღაბის უწუ̄ თაშ-თაშ მიჭირსია, უწუ̄ - მა მუს იფქჷნქჷნ ქოიჩქჷნიავო? ართ თათმანს კვარჩხიშე ქიმიბდვანქია დო თის უჩია გურია.</p>
   <p>დანიშნულ დღას კამპანია რენ დო ქიგიორინეს ძღაბეფი. დო ე ბოში უჯინე ასე თენეფს, უჯინე, დო ართის ქოძირჷ, მუჭო კვარჩხიშე მა̄ძჷ თათმანინ დო, - ათენა მოკონია, თქუ̄. - ჯგირია, უწუეს დო მიდართეს თი ნაკეთებ ოხვამეშა, დიგურგინეს. ბრელ ხანს ცხოვრენა თენეფი თაქ.</p>
   <p>ოსურქ უწუ̄ დემს - მორთია, მა სქუას ოპჭკუმუნქ დო სი სინდა ოჭკომია, უწუ̄.</p>
   <p>ათენა მუჭო ქოთქუნ, გე̄გჷ თე სქუაქ, ძღაბიქ დო მუშ ქომოჯის უწუ̄ - ჰაბავა - ასე ხოლო იბდათია ჸუდშა!</p>
   <p>დო ძღაბიქ თაქ გაგმა̄ნწყუ̄ მუდგარენ ჯიკი დო მაშინას ქჷმკუ̄ხუნუ̄ დო მუნენქ მიდართეს.</p>
   <p>ე დიდაქ მეუჩქჷ კოჩი - ქომიჭანეთია ძღაბი დო ბოში. მარა ვა მორთჷ მითინქჷნ, ბოლოს მიდართჷ თე ოსურქ დო მინი̄ლჷ მუშ სქუაშ ჸუდშა. - ნანავა, გიჭანე̄ დო მუშე ვა მორთია! დო პასუხი ვა დაცალჷნ თეშ, გეჸინტჷ თენა, ჯა რდჷ გიმონწყილინ, თენა. - ჰაია! (მუში ქომონჯი ქიმი̄ჭანუ̄ დო უწუ̄) - რაშის გეხენანია ჩქიმი სქუა დო მუში ქომონჯია დო ულირი ენანია! კერს გედოხოდია დო ქიგიოჭიშე̄ვა.</p>
   <p>ე კოჩიქ გედოხოდჷ კერის დო მეურს.</p>
   <p>კინი̄ჯინესჷნ - აავა, ჩქიმი მუმა ქჷმურსია დო, მორთი, ათაშ ფქიმინათია!</p>
   <p>ათე ბოში გინა̄რთინუ̄ მოხუცებულ კოჩო, ათე ცხენეფი გინა̄რთინუ̄ ოდიარეთ, ონანგერეფი ვა გედგჷდუო? ათენეფი რეშოტკათ დო მუქ ცელო გინი̄რთინუ̄ დუდი დო ცალუნს ე კოჩი.,</p>
   <p>ქჷმორთჷ ე დემქ დო - გამარჯობა სქანია, უწუ̄. - გოიმორძგჷ ღორონთქია - უწუ̄ ე კოჩქ.  - ღორონდგიე, ათაქია ართი ძღაბი დო ართი ბოში ვაიძირუნიავო? - უია, მა რჩინ კოჩი ვორექია დო ჩქიმ სიცოცხლეს თაქ დიო კოჩი ვა მიძირუნია! - უია, ანწი მა ინენს მუს მუვოჭიშუანქია, დო დი̄რთჷ.</p>
   <p>ე ოსური, ინელენს ჯიკის მარა ვა̄ფჷ ხოლო მონელებური. - გიჩქჷდასია, აწი მუჭო ქიმინევე! უწუ̄ ოსურქ დემს - თი კოჩი რდჷნ, თინა ჩქინ სინდა რდუა, ცელია - ჩქინი ძღაბი რდუა, ჩქინი სქუავა დო ოდიარე რდუა ჩქინი ცხენეფია. მეუა ასე დო ქიგიოჭიშუანქია ხოლო თინენსია.</p>
   <p>ენეფი მეულა შარას, ე ძღაბი დო ე ბოში.</p>
   <p>იახან, ხოლო ქიგიოჭიშუ̄ ე მუმაქ კერით. - ასე თაშ ფქიმინათია, უწუ̄ თე ძღაბიქ.</p>
   <p>ე კოჩი პაპათ გინა̄რთინუ̄, ოხვამეთ გინა̄რთინუ̄ ცხენეფი, ონანგერეფი რეშოტკათ დო მუქ წიგნო გინი̄რთჷ დო გერე პაპა დო კითხულენს - გამარჯობავა, უწუ̄ პაპას. - გაგიმარჯოს! - უწუ პაპაქ.</p>
   <p>ონი, - თაქ ართი ძღაბი დო ბოში ვა გიძირუნიავო? კითხჷ დემქ. - უია, მა მუზმა ხანი რენია თაქ ვორექიე, ჩქიმი მუმა ხოლო ჸოფენია ჟიროშ წანერი დო თიწკჷმა ხოლო შურო ვო უძირონია კოჩია, ვართ მა მიძირჷნია.</p>
   <p>ე დემქ დე̄ჯერჷ ენა დო გი̄რთჷ დო ქჷმორთჷ ჸუდეშა.</p>
   <p>ეზმა ხანს გაჯგირებე ე ოსური. - უია, სია ვა გაჩინებუა დო მა ურქია!</p>
   <p>დო გედოხოდჷ კერს დო მეურს.</p>
   <p>ქიგიოჭიშუ̄. ქოძირეს შორშე.</p>
   <p>ძღაბიქ - ასე მუთუნ ვა მოხვარჷნანია, თქუ̄.</p>
   <p>ქიმერთჷ დო ათე ცხენეფი გინა̄რთინუ̄ ზღვათ, ანაგერეფი - ქვიშათ დო ქუათ, ოდო მუნეფქ ჩხომო გინირთჷ დო ქინა̄სხაპეს წყარს.</p>
   <p>ექ ქჷმორთჷ, ე ოსურქჷნ. - ჩქიმი ცხენეფი რენია, ზღვათ გედგჷნია თაქ! დო ქოდოხოდჷ დო შუ̄, მარა მუ აშვედჷ დო გოზიკონდჷ დო ქჷდა̄ნთხჷ.</p>
   <p>ეკი̄ლეს ძღაბ დო ბოშიქ. - ასევა, გიაშქვია ლეკური დო ვიშო გოკვათია! უწუ̄ ძღაბიქ ბოშის.  - აია, მოცოდუნია, ვა მაქიმინენია! - მუს ჯოხონია, ბორო რექიავო ეთა̄კჷჟინჷ ე ძღაბიქ დო დოჸვილჷ ბოშიქ ე ოსური.</p>
   <p>გედოხოდეს ცხენეფს დო მიდართეს.</p>
   <p>მიანჭეს ბოშიშ ჸუდეშ ხოლოშან, ბოშიქ უწუ̄ ძღაბის. - მა თიზმა განაჭირ ქჷვორექია სქან გურიშენია დო თაშ ვა მჷნმაჸონექია დო ათაქ გიცადია, ჩქინი მოჯგირე კოჩიშ ჸუდესია. - ოია, ძღაბიქ უწუ̄, - სი ჸუდშა ქემერთე̄, მა გჷგოჭყორდჷქია გვალოვა, ათაშ ქოქიმინუნქდა ვარა - სივა, სქან უკულია, ართ დაქ დეგებადუა დო ეთის ვა გაჯუნავა, ვარა, გჷგოჭყორდიქია. - მუს რე რაგადანქიე? მუთუნ ფერო ვა დუჯერჷ ი ბოშიქ დო ქჷდი̄ტუ ძღაბი დო მიდართჷ.</p>
   <p>აქ ქჷმორთჷნ, დინაფილ სქუაქ ქჷმა̄კათეს! ახიოლჷ არძას დო ათე ძღაბის ოწყინჷ - თენა ჩქიმი ჯიმა ქორენ და, მუშე ვაგმაჯუნუა.</p>
   <p>დო უკული - ათე მინუტის ქოფშჷნ, მუჭო გჷმოჭყორდჷნია!</p>
   <p>დო გა̄ჯუნჷ თე ბოშიქ მუშ დას.</p>
   <p>დო მაჟია მინუტის, შურო მუთუნ ვა შუდჷ თე ბოშისინ, თეშ გინი̄რთჷ. დო ჭახანაშ უკული ოსური ქი̄თხუ̄. შხვა ცირა. დო დაპეჯებული რე ირ კოჩი, ე დო მუშ მოჯგირე; თე ძღაბი ხოლო თაქ რე, მარა ვოუჩქჷ, მი რენ, გოჭყოლადირი აფჷ.</p>
   <p>გმა̄ნწყი̄ს ასე სტოლი დო ათე ძღაბიქ ართი დადული დო ართი მუმული დოჭჷ დო ქიგლარინუ̄ სტოლს, დო - უკაცრათია, მუდგა რენ სიტყვა მიღუნია!</p>
   <p>დო ქი̄თხუ̄ რაგადიშ ნება. მეჩეს ნება დო,</p>
   <p>დადული ურაგადჷ მუმულს - სი, ჯგირი ბოშია, მა თენა თაშ ვაიწიავო, სი ჸუდშა ქიმი̄შიე მა გჷგოჭყორდუდიე დო შხვას ქი̄თხინდიე! მარა მა იშენ თიზმა გაჭირება ქომძირუნია სქან გეშავა, დღას ვაგმოჭყორდჷქია!</p>
   <p>ე ბოშიქ მი̄რჩქილუ̄ ეშ სიტყვეფი ირფელი დო გამა̄ცხადჷ - მუთუნ ფერო, დოპილუნთ და ვარა, ათენა დაშ მეტო ვა მოკონია, ათე, ამსერი მიპონინ, თენავა!</p>
   <p>გინოჭყვიდეს ნამდა, ათე, მიჸონეს თე ცირა, კჷნი იშო მიდეჸონეს დო თი მუში ცირა ქჷდე̄კინჷ ოსურო.</p>
   <p>ვერა (ცუცა) იონა წულაიას ასული.  წლის. მაჟია-ბედია, სანარდო. ..</p>
  </body>
 </text>
</TEI>
