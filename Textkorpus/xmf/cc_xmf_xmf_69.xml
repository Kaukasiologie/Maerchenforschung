<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">XXXIII. ორქოშ თომამ ძღაბიშ არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/6643410/abkhazia.html">Abkhazia</region>
     <district/>
     <settlement ref="https://www.geonames.org/612831/naa.html">Naa</settlement>
    </placeName>
    <date when="1933-07-21"/>
   </creation>
   <particDesc>
    <person role="speaker">
     <persName>
      <forename>Tekle</forename>
      <surname>Vekua-Kvaratskhelia</surname>
     </persName>
     <age>55</age>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_69">
  <body>
   <head>XXXIII. ორქოშ თომამ ძღაბიშ არიკი</head>
   <p>ორე ართი დედიბი დო ბადიდი. თენენქ დირჩინუ დო სქუა ვო უხედეს. ბოლოს გეურჩქინდეს ართ ოსურ-სქუაქ. თენა მიშუხენა სერით შქვილერი ბანბეშა დო ლოგინიშა გილუხენა, დღაშით მუთუნს ვა აქიმინაფუანა - სერით ჯანჷ, დღაშით თეშ გილახე ლოგინს. აქ დიდა დო მუმა მუშენს. მუკორე ჸვანას, ხაჩქუნს, ობარგუს (მუკორე). ათე დედიბიქ სადილი გა̄კეთუ დო მეუღჷ კარაჩხათ სადილი.  ათაურე წისქვილიშ მაშორას ქა̄ფჷ მუშ ჸუდეშე. ათე-შქა დო თი- შქას წყარი ვა რე მინალჷ. ქჷმაყუმენ თე ოსურს. ჩხოუშ კუჩხიშ დინნაბიჯგეფ ვა რენო შარას? ათეს წყარი დინოდგჷ, გეუჭირინუ̄ დო გეშჷ თენა თე ოსურქ. გეშუნ, ჩხოუო გინი̄რთჷ, უჩა ჩხოუთ, თე ოსურქ. ათექ ჩხოუთ გინი̄რთჷ, მარა კოჩიშ ჭკუა უღუნ დო ათულუ̄ ქა დო კარაჩხა მიდეღჷ; ქიმერთჷ ღობერიშა დო ართი ქიმიოღვარუ̄. - აშ, აშ, ღობერი ვა გომიტახა, მეუ იშოვა - დუ̄ძახჷ ბადიდიქ.</p>
   <p>ათულუ̄ ქა დო ჟი ჯგუნს ქჷმკაბუმუ̄ კარაჩხა ჩხოუქ. ჭკუა ვო უღუნო კოჩიში! თე ბადიდის ქჷმაშქირენ აწ დო ამარი გილართა ქორენ დო გედირთჷ - ღობერიშა ქემურქ, დაბა თი ჩხუ ღვარანდჷნ, აშო ვა მჷნოტახუკოვა!</p>
   <p>ქემერთუნ, კარაჩხა ქოძირჷ. - საწყალ ოსურს კარაჩხა ქუმუღალუნ დო მუს იშო მიდურთუმუნია, იფიქრჷ.</p>
   <p>ოჭკომჷ თექ სადილი თაქ. სადილი ვარი, ოსერშე ქო რე ანწი მოხოლებული. გე̄ჭოფჷ კარაჩხა, ათულუ̄ ბერგი დო მოლართჷ ჸუდეშა. ათე ღობერწკჷმა ღვარანდჷ ჩხოუნ, თინა მუშ ოზეშ კარს ქიგეჯანუნ, ქოძირჷ. - აშ, აშია, უწუ̄ დო ჭინჷთ იშო ქა̄რაჸჷ.</p>
   <p>გა̄ჯჷ კარინ, მუშ წოხოლე გამნირულჷ ე ჩხოუქ ოზეშა. და̄ჭყჷ თე კოჩქ ულა დო ჩხოუ წოხოლე აწოთხოზჷნ თეში, ჸუდე კარიშა ქიმერთჷ ჩხოუქ დო სუმიშა ქიმიოღვარუ̄. დი̄რთჷ თე აბარწას თე ჩხოუქ სუმიშა დო ოშე ქა̄შენჯირჷ. ხე ქჷგა̄ბიჯჷ ბადიდიქ კარს დო კითხჷ ძღაბის - სო რე სქანი დიდავა?</p>
   <p>ჩქიმი დიდას, სადილი მეიღუნ უკული ვა მურთუმუნია, უწუ̄ ძღაბიქ. იახან, ასე თე კოჩქ ვო უჩუო გური, მუჭო თე ჩხოუ მუდგა რენ შხვანერი ენ.</p>
   <p>ე ძღაბი კაბეტი რე ანწ დო მუთუნ ვა უქიმინჷ დღას. გილაჸუნს თე ჩხუ ოდიარეშა დო არზენს ჯგჷრ-ჯგჷრ ოდიარეს. უწი̄ს ოსურენქ თე კოს - სი აშ ვერგჷქ, სქანი ძღაბიქ ოკო გილეჸონას ე ჩხოუ ოდიარეშა, ჸუდეს კოჩი ვა რჸუნს დო ქითხი̄ ოსურია. .</p>
   <p>ვარია თქუ̄ ე კოჩქ, მარა ვა დუჯერეს დო ქიმიჸონჷ ართი ოსური, ძღაბი მოჸუნსჷნ ფერი.</p>
   <p>თაქ ვა დოხვადუო ართ ძღაბიქ? თეს ქიმიანწყჷ თე ოსურქ დო ურაგადჷ საჸალეს თე ძღაბის, ჩხოუ რე გინორთელინ თე ოსურიშ სქუას.</p>
   <p>ქიმეჩანს ათე ძღაბის მონტყორს დო ოჭკომალო მეჩანს ჟირი კვერს - ართი ოკო ოჭკომას, მაჟია კჷნი აშო ოკო ქიმიღას. ქოთი ოკო დოთუხას, ქოთი ოკო დოზუას დო ქოთი ირფელი ოკო ქოღოლას თე მონტყორს.</p>
   <p>მუჭო ღოლას ე ძღაბიქ თესჷნ, ვო უჩქჷ. იგარს დო წუხენსჷნი, დიდაქ ქემეხვარჷ, ქაჩამაფუ̄ გური დო პიჯიშა ქიმლედჷ მონტყორი, დოლაგუ დო შილო გაკა̄ჸოთჷ აშო. უკული დანახვაფუ̄ დო ქჷმორთჷ ჸუდშა ენა სქჷრაფილო, ირფელამო ქჷმორთჷ. ათე ძღაბი მეურს შარას დო მეთუხუნს ჩერიათ მონტყორსჷნ, ართ ინჭაწკჷმა გამოლჷ წყურიშიქ დო იშო ქენოლჷ. დინა̄ჯინუო, ართი დედიბი ქენოხე. ურაგადჷ მორიდებულო - დედავა, თი წყურიში აშო ქომუჩია, სქანი ჭირია. - მავა რჩინ ვორექ ნანავა დო სი ქჷმორთი დო გეშეღია, უწუ̄.</p>
   <p>ათე დედიბი ინოხენ თექ, ინი̄ლჷ თე ძღაბიქ წყურიშიშ ეშაღალჷშა. - აკა, ნანაგე, დუს ქოშმოჯინია, უწუ̄ ძღაბის დედიბიქ.</p>
   <p>ქაშა̄ჯინჷ დო თქუ̄ - დითა საყვარელია, სქანი მახელა დედიბის მუ სუფთა დუდი ნორღვენია, უწუ̄ (ჩინჩიშ ეფშა აფუდჷ დუდი, მარა იშენ თაშ უწუ̄). - ჯგირია, ნანავა, აკა ეთექ დერგიშ ჸვალი კინოდგჷნ, ქჷგომჯინია თიშავა, უწუ̄.</p>
   <p>ქიმერთჷ დო ქჷგა̄ჯინჷ ე ძღაბიქჷნ, ართო მუნტურიშ გოფშა ქორე. - უი შური საყვარელია, მუშ მასქვამა ჸვალი გიზირუნია! აკა ხალირი ღუმუ ქომუჩანიე, მუშ მაჯგირას ოპჭკუმუნდი თესია.</p>
   <p>იახან, ეშე ეშელჷ თე ძღაბიქ. - მეუა ნანავა, უწუ̄ დედიბიქ, წყარეფი არხვადჷნიე, არძას ელულევა დო ართია ოქრიშ ფერი წყარი არხვადჷნიე, თის დუდი ეთულევა, დაბა უკული მუ ძირევე.</p>
   <p>ქიმერთჷ ათე ძღაბიქ დო არძა წყარეფი მიკი̄შქუ დო ათე ოქროშ წყარს ეშულუ̄ დუდინ, ოქროშ თომაქ ქა̄ჩანუ.</p>
   <p>მოლართჷ ასენ, ეშ მაგირძა თომა მუ ნერო ფუბლავა მა დო, იუკა გამკინწყუ დო თით გოჯვანჯვილო ქჷმორთჷ ჸუდშა. აკა კაკალი თომა გაითორჩქინენ დო ქოძირჷ დიდა-ჸონერქ. - უი, სი მიქ მერჩჷ ენავა. აჯღვაბუ დო ეშე გეიოსოფუ ენა. დუს გა̄კირუნ, ექ გოლჷ დო გეგლაშქვართუ თომაქ. - სი მუშო გოკონიავა? ქიმი̄ღჷ მარგატელი დო ჯინს ქიმიოღაჭჷ. - ჩქიმი ცოდა უღუდას, ინა მა მუჩუე, მა მუშო მოკოდჷ ინავა, თქუ̄ ძღაბიქ</p>
   <p>გოღაჭჷ ე თომან, კჷნი უჯგუშიქ მა̄რდუ. უწუ̄ დიდა-ჸონერქ  - მიდეჸონი თე ძღაბი დო მუჭო სი ქიმინინ თეშ თეს ხოლო ქაღოლინაფე̄, ვარა ცოცხალს ვა მ(ჷ)გაშქვა აშოვა. - ინა ჭე გურამი ქორენ დო ეგებ ვე მიქცას თეშ, მუჭოთ საჭირო რენიე. - მეუ, მიდეჸონია დო მიდართეს ჟირხოლოქ. მეუღჷ თეს ხოლო ჩერია დო წყურიში იშო ქენა̄ჸოთჷ თე ინჭას ძალით, დინა̄ჯინუ დო უწუ̄ დედიბის - აშო ქომუ, დედიბი, მუჭო დინოჩვაგუქიე, თი წეურიშია! - აშო ინი̄ლჷ, ნანა, სი, მა ვე შემლებჷ ედგინავა დო სი გეშეღია.</p>
   <p>ინი̄ლჷ ძღაბიქ. დიდა-ჸონერიშ სქუაქ. - მორთი ნანაგე დო აკა დუს ქიშმოჯინია - უწუ̄ დედიბიქ. - ტფუ, სქანი ოსურობას, მუ ორე დუდი ართო ჩინჩიშ ეფშა გაფუნიე? - ჯგირი, ნანა, ჯგირია! აბა ასე აკა თი დერგიშა ქენომჯინია, უწუ̄.</p>
   <p>ქემერთჷ ძღაბიქჷნ, იშო ქენაფურტინუ. - ჸვალი მიქ მერჩჷ სია, ენა მუნტურიშ ეფშა რენია, ართო უგვარგუასია, უწუ̄. - ჯგირი, ნანა, ჯგირია. აბა, მა მუჭო გიწინქინ, თეშ ქიმინია. მეუა დო მუთ წყარეფი აიხვადჷნ, არძას ელულე̄ დო ვირიშ წყარიშა ქემერთე̄, თის ეულე დუდია.</p>
   <p>მოლართჷ ძღაბიქ დო თაშ ქოქიმინუნ, ვირიშ საონჯღოროქ ვა გეურთუო დუს!</p>
   <p>და̄ჭყეს ულა დო ქიმერთეს ჸუდეშა. მიოჯინუნ, ქოძირჷ დიდაქ, მუჭო ჩხოუშ სქუას კჷნი მორდუ̄ მუშ ოქროშ თომა დო მუშ ოსურ- სქუას ვირიშ საონჯღორო ქეკა̄ბუ. მოუნჭჷ ე ოსურქ დო მუთ გიაშქვინედჷნ თინა ქიგიაშქუ ე ოქროშ თომამ ძღაბის. - ჯიმა-ღურელი, მა მუ ბრალი მიღუნია, მუქ ვა უწუა ჯგჷროვა დო მა მუ შქას ვორექია.</p>
   <p>ქჷდელახუ̄ თე ოსურქ დუდი. გიაკითხუ̄ ქომონჩქ - მუ ამბე̄, მუშა რე საქმევა? - სქანი ჩხოუ დოჸვილი დო თიში გური დო ჩხონჩხი ოკო ქოფჩევე, ვარა ჩქიმი მუკოსქილადა ვეჸი̄ნია - თაშ იჩიებჷ მაკითხევა,</p>
   <p>რაგადუ̄ ოსურქ.</p>
   <p>ბოლოს ქიმიორინუ̄ უბედურება დო დოჸვილჷ თე ჩხუ. მარა, სონდარო ჸვილუნდესჷნ, თეიშახ უწუ̄ ჩხოუქ თე ძღაბის, მუშ სქუას; - სია ჩქიმი დუდი, კუჩხეფი დო ტყები მოლეღია დო საფულე̄ და̄თხორაფევა მუა-სქანსია დო თექ ქენანწყი̄ თენეფ ირფელია. ირო მუმაკითხე̄ მავა, სი ძალამი ცხოვრება აწორძჷნია, ხოლოთია, სი გიჩქუნია.</p>
   <p>თანაფაქ გოითანდჷ ჯგჷრო დო ათე თანაფას ირფელი მუშუშ რიგო ოკო ქოღოლას თე ძღაბიქ. დიდა-ჸონერქ დუჩინჷ - ქუმუო მუო გაიშანწყი̄ დო ღუმუ ღუმუო გაგმანწყია ირფელი ართო მუშუშ რიგო ქჷდმოხვადილევა, ვარა სქანი უჩა დღავა.</p>
   <p>მოლართჷ ე ძღაბიქ ნგარებულო დიდაშა. დიდაქ ქჷდა̄გურუ̄, მუჭო ქიმინუკონ - სქანი ბიცოლენს ქემუღია ენეფია დო თინეფი გაიშანწყონანია, ოჭვალს დაიხაზჷრენან დო საწბელს დაგიმზადენანია. ათენეფი ირფელი დაამზადია დო უკული ჩქიმდა ქჷმორთია. ღუმუა ჟი პჷმკოხუდას თეშია. დოკჷლე კარია დო ჩქიმდა ქჷმორთია, ირფელს მა მერჩანქია დო წირვაშა გოიტალენქია.</p>
   <p>მიდართჷ ძღაბიქ დო ირფელი გა̄კეთჷნ, ქჷმორთჷ კჷნი დიდაშა. გაგმანწყუ̄ ირფელ ოქროში ტანისამოსით დო რაშის ქიგიოხუნუ დო. გუ̄ტუ̄ წირვაშა. ორე თექ ამსერი, ხენწჷფეში სქუა რე მულირი ოსურიშ მაგორალი. ეხერხებჷ თესჷნ ფერ ოსურ-სქუაქ ვეშუ̄ დედამიწას.</p>
   <p>კუჩხის ორქოშ მაშაია, თეს ოსქუნ თი ბარგი ქჷმკაქუნუ დო გუ̄ტუ̄ წირუაშან, უწუ̄ - მინილე̄ დინახალენ, პიჯვარი დეწერია, მარდი გინაგია, აშო მიკილევე, ართი მაშაია კარ გჷმოლჷს ქიდი̄ტევა დო კჷნი ქჷმორთი აშო ჩქიმდავა, უწუ̄.</p>
   <p>და̄ჭყჷ ულა თე ძღაბიქ დო მუჭო უწუ̄ დიდაქჷნ თეში, ართი მაშაია თექ ქჷდი̄ტუ̄ დო ქჷმორთჷ მუში დიდაშა. - ართი მაშაია ხენწჷფეშ სქუას გეუჭოფუნ დო გორუნსია, ნამდგა ცირას მა̄ლე თენავე, - დიდაქ, უწუ̄ - ინა მოლურსია აშოვა დო ჸუდშა ქუმულანია სია კალათის ქიმთგოხვილანანიე, ხენწჷფეში სქუა თი კალათის ქიგედოხოდუნია; სია ლიში ქაძგვიტაფე̄ თუდოშევა დო კალათის გამნგოწყუნანიე, ვა ქორძირუნანიავო? მაშაიას ქჷმგოზჷმუანანიე, სქანი კუჩხიშ იჸი̄ნია დო ხენწჷფეშ ოსური იჸი̄ქ სია.</p>
   <p>ანწ გილურს ნასადილს ხენწჷფეშ სქუა დო ეკოჸუნს ბრელი კათა, თე მაშაია მიდგას მა̄ლე ცირა-სქუასჷნ, თეშ ოგორუშა. თე ძღაბის დასურო ქჷმნა̄ხუ̄ ე ოსურქ კალათი დო მუში ოსურ-სქუა გუმონწყილო ქედახვამილუ̄ ხენწჷფეშ სქუას.</p>
   <p>მა̄ზიმუ̄ ე ოსურქ მუშ ოსურ-სქუას ოქროშ მაშაია, მარა მუთუნ ნერო ვა მურთჷ; კალათის ვე გედოხოდუო თე ხენწჷფეშ სქუასჷნ, თუდოხშე ლიში გაძგვიტაფუ̄ დო გეიოლჷ ბოშიქ. ძირესჷნ, ძღაბი ქიმთოხე. გაითიჸონეს დო მა̄ზიმე̄ს მაშაიან, გვალო თეშ კუჩხიშიქ იჸუ̄. - თენა ჸოფე ჩქიმი ბედია, თქუ̄ ბოშიქ. - ენა ჩხოუშ სქუა მუ ნერო იჸი̄ სქანი ოსურია?  - ჩხოუშ სქუა რენო, მუდგა რენ, თენა ჸოფე ბედია დო მეუკინჷ ბოშიქ. - ტანისამოსის მიბღა მა დო იპონანქია თქუნ, - მა მიღჷ ირფელი მუკაქუნალია! მოლართჷ დო მუთ წირუას მუკა̄ქუნდჷნ, თინეფი ქიმკიქუნ ირფელი დო თეშ მიდეჸონჷ - ირფელი ოქრულობა რე მუკაქუნსჷნ, ვარა ახრებულიენო? მუშ რაშის გეხენ დო თეშ. დო ძღაბი მიდეჸონჷ დო ჸუნს ი კოს თექ. ონ ძღაბიქ ძიმეთ ქიჸუ̄. ძღაბიქ ძიმეთ ქიჸუ̄ნ, ბოშის ქჷმოხვადჷ სადლათუაქ. ძღაბიქ ძიმეთ ქჷდოსქიდჷ დო ბოშიქ მიდართჷ სადლათო. ბოშიქ და̄ბარუ შური დო გურით მუშ დიდა დო მუმას თე ძღაბი. ჭარილო ქუდუტუ̄ ვეზირი ირფელი. მუჟანს ქჷმორთჷ დროქჷნ, გუ̄ტუ̄ ხენწფექ მუში ვეზირი ბოშიშა დო მიდაჸუნუ̄ ნაჭარა. ქეკა̄სერჷ ვეზირს თე ძღაბიშ ჸუდეს. - სერი გჷმოთანაფეთია. - ჯგჷრია დო მინა̄შქვეს.</p>
   <p>ქიდაჯირჷ ექ დო ლურსჷნ, თე ოსურქ დულუ ჯიბე დო ქაღარდი ქოძირჷ. წე̄კითხუნ, ენა დოსოფჷ დო შხვა დოჭარჷ დო ქიმშადჷ. ითამ დიდა დო მუმას უჭარუდას თეშ გაგმუნწყუ̄ თე მაზაკვალ ოსურს, ნამდა - ენა ჩხოუშ სქუა ჸოფე, თეჯგუა ჸოფე, თენერია დო მუ-შქას რეთ ართიანწკჷმა სი დო ენავა! - მუდგაშ სქუა რდას, ჩქიმი ბედი თინა რენ დო ჩქიმი მეულაშა თექ ქორდას, ჯგჷრო ქეშემნახითია. ჭარუნს სქუა.</p>
   <p>მოლეღჷ ქარღადი ხენწჷფეშა ვეზირქ. ოსურქ ქიკითხჷ ეეზირიშე ანდრესი, - ჩქიმი სქუა სქიდჷნ, მა თექ ოკო ვორდევე დო სქჷლადას ქომორთჷ. თეს მიანებეს ოსქჷლადარო. ქა̄შუ̄ ჟირ ქომოლ-სქუაქ. თეს ქა̄შუ̄ ჟირ ქომოლ-სქუაქჷნი, ჟირხოლო წყარს ქინა̄ჸოთჷ დო ჟირი ლაკვი ქიმეუხუნუ̄ ძღაბის. ენა ვა უჩქჷ ჩენწჷფე დო მუშ ჩილს. ე ძღაბი ორწყე ეს, მარა ვა არაგადენ დო მუ ქიმინას.</p>
   <p>მინი̄ლჷ ე ოსურქ ხენწჷფეშა დო მუშ ოსურიშა დო უწუ̄ - მომიხვამუნია, სქანი ნოსასია ჟირ თოლ უხუ ლაკვიქ ქა̄შუა. - მუდგა რდასია, ჩქიმი სქუაშ ბედი თინა რენია დო ოქროცალო მიბღენთია</p>
   <p>ქიმეჭარეს ნაჭარა სქუას. შარას გისერუ̄ ვეზირქ კჷნი თი ოსურიშ ჸუდეს. სქუაშ ნაჭარა ქაღარდი დოსოფჷ ე ოსურქ დო დოუ- ჭარჷ შხვა, სქუა ჭარუნდას თეშ - ხელეფი დუჸიწკჷმა მეკვათითია, დო გეგმაჸოთით, ვა მოძირათ ჩქიმი ოსურია, ჭარუნს ბოში.</p>
   <p>ინარღეს ბრელი ხენწჷფე დო მუშ ოსურქ, მარა მუ ქიმინან? შეასრულეს ბოშიშ სიტყვა დო გუ̄ტეს ე ძღაბი.</p>
   <p>მეურს შარას დო ხაბურზაკის ჭკომუნს ართ დიხას სერ-სერით ქჷდუდირთეს მუკ-მუკი̄ დო დუყარულეს თოფამ კათენქ.</p>
   <p>კურგომ ქუგუდირთესჷნ, მუდგაქიენ დუდი ქიმნირაგუ̄ ოხაბურზაკეშა დო დუძახეს - მინ ორექჷნ ქოთქვი ვარა, დორჸვილუნთია. - მა ვორექია, უწუ̄ ძღაბიქ.</p>
   <p>ქჷმორთეს დო კითხეს - მინ ორექ სი, მუქ გაღოლჷ? - ათაშიე ჩქიმი საქმე, ათაში, ათაშ მაღოლჷ, ათაშ მაღოლუა. მეუკინეს ჸუდეშა ვარა, ვედჷ ექ. ქიდი̄ტეს თექ დო ფეშერს ქეშენჯირჷ ე ძღაბიქ.</p>
   <p>გედირთჷ მაჟია დღას დო მეურსჷნ, სუმი ოსური ქჷმულან, ქოძირჷ. - ათაშიე ჩქიმი საქმევა დო ვაიჩქუნანიავო მუთუნია, უწუ̄.</p>
   <p>წოხოლე მურსჷნ თიქ უწუ̄ - უკახალენ ოსურს ქოკითხი დო თინა ქოიწინსია, უწუ̄. - წყარი მეურსჷნ თის ეშულევა დო ხე ქჷგაშინია.</p>
   <p>ეშულუ̄ ხე დო ჟირხოლოქ გეთელჷ.</p>
   <p>ეზმა ხანს თეშ და-ჸონერი ვა რდუო რდჷნ, თინა ქიმეჩჷ მაზაკვალ ოსურქ ქომონს, თი ბოშის.</p>
   <p>ათე ბაღანეფი ვენაჸოთუო თე ოსურქ წყარს? თენეფი წისქვილიშა ქემკუხინჯაფუნ დო მეწისქვილეს გეშუჸონაფჷ.</p>
   <p>დედიბი დო ბადიდ ჸოფენა თენეფი დო უსქე; მურდჷნა თე ბაღანეფი - მუჭო შვენუნა თენენსჷნ თეშ, ნაბონა წყარი ოქროთ გინმირთუნ დო ოქროთ გინოჭკადილიენა გვალო ართო.</p>
   <p>ასე ბოლო-ბოლოს უკული, ათე მეწისქვილეშა ქჷმოხვადჷ თე ოსურს მულაქ. ირფელი ქეჩუ̄ თე მეწისქვილეს. მეწისქვილექ ირფელი იშო ქაწურუ̄ თეს - მუჭო ჟირი ბაღანეფი წყარიშე ეშეჸონჷ დო დედიბი დო ბადიდის მეჩჷნ.</p>
   <p>და̄ჭყჷ ულა თე ოსურქ დო ქიმერთჷ თექ. ბაღანეფი ქენორე თაქ ოქროჯგუა. - თქვა დიდა დო მუმა დო მა სქუავა. ჩქიმი სქუალეფი თქვან წკჷმა ჸოფენია დო მუნერო აღოლჷ, მუნერო ვარინ, ირფელი ქუჩიებინჷ.</p>
   <p>მა̄ღეს ე ოსური ე დედიბი დო ბადიდიქ ოდო, მუჭო სქუან თეშ. ირფელი ოქროთ რე ეშაჭკადილი. ინჭაში ჯაჭვი ხოლო ოქრორენი, თეშ ირფელი. ამდღა ეჩშა ბონან ბაღანეფინ, ირო ოქრო აშაცენს დო მუშე ვა ქიმინენს ეს?</p>
   <p>ათე ძღაბიშ ქომონჩქ ვე მიჸონუო მუში ოსურიშ და-ჸონერი? ვო უჸორს ეს ე ოსური დო მიდართჷ ოგორუშა, მუში დინაფილი  ოსურიშა. ბრელი ხანიშ უკული ქიმერთჷ ართ დიხაშა, ირფელი ოქრო რენ ფერ ჸუდეშა. წოხოლე ჟირი ბაღანა ქიმწილაჸაფჷ, ოქროშ ბურთი ქუღუნა. - აკა წყარი ქოფჩითია - უწუ̄ ბაღანეფს.</p>
   <p>მიდართეს დო ოქროშ ჭირქათ წყარი ქოჩჷ. წყარი გე̄შჷ თე ბოშიქ დო მუშ სახელი დო გვარი გეჭარუნ ფერ ბეჭედი ქედნაჸოთჷ ოქროშ ჭირქას დო უწუ̄ ბაღანენს - ათენა ქემუღით თქვანი დიდასია.</p>
   <p>ქოძირჷ ოსურქ თე ბეჭედინ, სო იდუ, ნანა, თი კოჩქია? - ემერი ენია. მერთჷ ე ოსურქ დო ძირეს ართიანინ, ვა ქიჩინესო? ექ აურე იგარჷ, იქ თეურე იგარჷ. მეთხჷ ხე დო გემნიჸუნჷ იშო დო, მუჭო ჩილ დო ქომონჯი გიძირუნ თეშ, გეუნწყჷ ირფელი. და̄ჭყჷ ულა თი ბოშიქ დო მიდართჷ კჷნი მუშ ჸუდშა დო მუშ ოსურიშ დიდა-ჸონერი დო თიში ოსურ-სქუა ჟირხოლო ქაკა̄კირჷ რაშიშ კუდელს, გოუტუ̄ გინაკვათა თხირიშ არდგილს დო თექ აკოქექჷ ინეფი, ქიმიჸონჷ მუშ ჩილი დო სქუალეფი დო ღუმა თექ ვორდი, ამსერი თაქ ვორექ.</p>
   <p>თეკლე შაკუია ვეკუას ასული კვარაცხელიასი.  წლის. ჯვეში ნაა, ..</p>
  </body>
 </text>
</TEI>
