<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">XII. როშაპი დო როკაპიშ არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district/>
     <settlement ref="https://www.geonames.org/613614/k-urzu.html">Kurzu</settlement>
    </placeName>
    <date when="1923-07-28">1923-07-28</date>
   </creation>
   <particDesc>
    <person role="speaker">
     <persName>
      <forename>Tedore</forename>
      <surname>Jojua</surname>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_65">
  <body>
   <head>XII. როშაპი დო როკაპიშ არიკი</head>
   <p>ქოჸოფე მოხუცებული ჩილი დო ქომონჯი. თენეფი რდეს უსქე. ქომონჯი ორდჷ მონადირე, მარა ათე მონადირეს უღუდჷ განსაზღრულო სანადირო ადგილი, თიშ იშო ორდჷ როშაპიში. ათე როშაპიში ადგილს თოფიში გოჸოთამა ვეშილებედჷ მუში ადგილიში ძგას ოჸოთიკონ, იშენი უჩქჷდჷ როშაპის, მუჭო მუში ადგილს ორდჷნი. ბოლო დროს მოხუცებული ჩილი დო ქომონჯის გეურჩქინდეს ართი ქომოლი სქუაქ. ათე ბაღანა ამჷდღა რენ იში უმოსი ჭუმე რე, ჭუმე რენ იში უმოსი  გიღანი დო ბაღანაქ მალას მირდჷ. ეფერი ჟამს ბადიდიქ მიდართჷ სანადიროშა. ქოძირჷ ართი ჩე ირემი. გამათხოზჷ ათე მოხუცებულქ ათე ირემს, მარა ირემქ იშო გემიშერტჷ ათე როშაპიში ადგილიშა. ათე მოხუცებულს ვამუთმინჷ შურქ დო ქაჸოთ თოფი, მარა დაჩირთჷ ტყვიაქ. ეფერი ჟამს გოგურგინჷ მუდგაქირენ დო დიძახჷ - მინიჷრექ ჩქიმი ადგილს თოფი ოჸოთიე?</p>
   <p>გიშელჷ ჭიჭე ხანქ დო ქჷმორთ ათე ბადიდიშა როშაპიქ. უწუ̄ ბადიდის - თოფი მუშენი ოჸოთი ჩქიმი ტყასია? ჸოთამა ვეშილებედუნი ხომ ქოჲჩქჷდუა? მარა სი მუთას რღოლანქ დო სქანი ქომოლ სქუა ქმომიჩქვია.</p>
   <p>ათე დროს ბადიდიქ გარა ქიდი̄ჭყ დო უწუ̄ - პატონი, სქანი ჸუდეშა ინა ვაგუნი, სოლე გუტუა?</p>
   <p>როშაპიქ უწუ̄</p>
   <p>სქანი ჭიშქარიშე გეგნიჸონი დო უკული სოლეგიდა იდასჷნი, იშენი ჩქიმი ჸუდუშა ქჷმურსია.</p>
   <p>მოლართჷ ბადიდიქ დო გომნიგარ ოზესჷნი, სქუაქ ქჷმაზად მუმას დო უწუ̄ - მუშენ იგარქ მუა ჩქიმია.</p>
   <p>მუმაქ გარებულო უწუ̄ - ოგარალი ვარი დუდი მაფ სქუა ოჸვილარია დო უწუ, თე ბოშიქ ოჭუმარეს როშაპიშ ჸუდშა ოკო მიდართასჷნი. - თეშენი იგარდიავო უკულია, უწუ̄ ბოშიქ. ორზოლი დომიჭვით დო ოჭუმარეს ადრე გინიბლენქია, სი ეშენი ვეგარავა,</p>
   <p>უწუ̄ მუმას.</p>
   <p>მაჟირა ოჭუმარეს ორზოლი გაგმუნწყის დო გინი̄ლჷ ბოშიქ, როშაპიშ ჸუდეშ მაულარო. იდჷ, იდჷ დო ართი დიხას წყარი პიჯიშა გიშელჷ. დიკაჯინჷ თუდოლეშე დო ქჷმოფურინუნც სუმი ტორონჯინი ქოძირჷ. ე ბოშიქ იფიქრჷ - მა იშენი ოდინაფუშა მეურქ დო დაბა ჭიჭე ხანს ათე ტორონჯენს ქუჯინექია დო დატყობჷ ათაქ ფეშერონს.</p>
   <p>ეფერი ჟანს ათე ბოში მითოხენ ათაქინეშე ხოლოს, წყარიშ ძგას ქეკაფურინეს. დიფართხალეს დო გიშელეს ბურდღაშე ზისნახე ცირენქ. დიჭყეს თე წყარს ტანიში ბონუა. ბოშიქ იფიქრჷ - მა იშენი ოდინაფუშა მეურქ დო ათენეფიში ნაშთის ქიფხვამილუანქია. გაჲშასხაპ ტყაშე დო ქიხვამილუ̄ ართიში ბურდღა, დანარჩენი ჟირქ ქუჭიშე̄ს მუნეფიში ბურდღაშ მიშულა დო რტინა. ქინოსქჷდ ართი ცირაქ წყარს დო უწუ̄ თე ბოშის  - ბოში, სი მუ გიჭირსჷნ, მა ირფელი ქომიჩქ, ქომუჩი ჩქიმი ბურდღა დო გირსხენქია. მა ვორექ როშაპიში სქუა დო ირტჷნ თი ცირეფი ჩქიმი დალეფირე, მუჟანს ჩქჷნი ოზეშა მუნილენქჷნი, სერიშა ვამკორთა კოჩიში ოძირაფუშა დო სერით სოდე სინთექ იჸუას, თექ მუნილი; სინთე ჩქიმი მეტის მითინს ვოუღ დო მა ქჷდგოგურუა უკულიანიშო მუჭო ქიმინევე.</p>
   <p>ჯგირია დო ქიმეჩჷ ე ბოშიქ ბურდღა ძღაბის. ძღაბიქ ქიკიდუ̄ მუში ბურდღა დო ქოფურინ ხათე ხოლო.</p>
   <p>ბოშიქ გიაჸუნ დო იდჷ შარათ, ქიმიოდირთჷ როშაპიშ ჸუდეს. ოკოსერუაშა ქიმთიცად ბარდის დო აკისერუნ გითილჷ გოთეშა; მიოჯინუნ, სინთე ქორე ართი ოთახუს, შხვადო უკუმელარე ირდიხას. გოურქიუ ბოშიქ დო მინილუ სოდე სინთერენ თაქ. გეიაზადჷ ცირაქ დო ოჭკომალი ქოჩჷ, რაგადეს ჭე ხანი დო შულადირი ბოში ქჷმასვანჯუ. ათენა ორე იანარიშ სერი. ქიმერთჷ ცირაქ დო ამსერი ათე ჸუდეში წოხოლე გეიჸონ ართი ჯა, გვერდი უშქური დო გვერდი სხული. გაკურცხინუ̄ ბოში დო უწუ̄ - სი ათე ჯაში ჯინს ქალადირთი დო გედირთჷნა ჩქიმი დიდა დო მუმანი, როშაპის ართი მარდი გინაგი დო როკაპის ჟირი. თინეფი რკითხენა სია - მიქ ქიმინჷ თენავა?</p>
   <p>სი უწი̄ა - ეჯგუა ბრელი მუთუნი მიჩქჷ, მარა ჩქიმო არძა ოხერიენია.</p>
   <p>ათეშ უკული ამდღარ დღას ქჷგაცალენსია. ოკისერასჷნ, სინთეს სოდე ძირუნქჷნი, თექ მჷნილია უწუ̄ ცირაქ. გოთანდჷ ჯგირო დო გედირთეს როკაპი დო როშაპიქ. ქოძირეს ბოში ჯას ჯინს. ბოშიქ ჟჷრი მარდი როკაპის გინაგჷ დო ართი მარდი როშაპის. ამდღარ დღა დამიცალებუნანია - უწი̄ს თე ბოშის. აკისერ დო მინილჷ კინი ბოშიქ თე ცირაშ ოთახუშა. ათე ცირა ორე გულთააზრი - მუს კოჩი იფიქრენსჷნ, თინა ირფელი უჩქჷ. ამსერი ხოლო მასვანჯუ̄ ბოში. თენეფიშა ჸუდე გინოდგჷ ზღვას, ზღვაშა გემშაკეთჷ თე ძღაბიქ ხინჯი ჟჷრი ვერსიშ მაშორას. უკული გაკურცხინუ̄ თე ბოში დო უწუ̄ ათე მარწუხი დო კვერი მიდეღი, ქიგედირთი თე ხინჯის დო უკაკე̄. მუჟანს როშაპი დო როკაპი გედირთუნან, სუმი მარდი როკაპის გინაგი დო ჟჷრი მარდი როშაპის. ინეფი გიწინა - ამდღარ დღა ხოლო მიცალებუნანია.</p>
   <p>ამდღა თექ გედირთი დო ამსერი ჩქიმდა მჷნილი კინია. - უწუ̄ ცირაქ.</p>
   <p>ოჭუმარეს თეში ქიჸუ̄ ირფელქ, მუჭოთ ცირაქ უწუ̄ნ. გედირთ იმ დღას ბოშიქ ხიდეს დო აკისერუნ მინილჷ ძღაბიშ ოთახუშა.</p>
   <p>ძღაბიქ უწუ̄ ბოშის</p>
   <p>ჭუმე ოჭუმარეს ჩქიმი დიდა დო მუმა ქუმულა სქანდა დო გიწი̄ნა - სი ჩქინი სქუა ოკო ქითხუევე.</p>
   <p>ჩქი სუმი დალეფი ვორეთ, სუმ ხოლოს ართო ქიგმორინუანან დო გიწი̄ნა - ნამუდიგა გისხუნუნ თინა გაჲშეგორია.</p>
   <p>მარა ჩქი სუმხოლო ართიანს ბგუთ დო მა ვემოჩირთა, ვარა მედინუქ. მუჭო ართო ქიგმორინუანან, სი დეკვირი ჩქიმი ქურს, ართი კუჩხის მა უქაცუანდე იჸინია დო თიმწკმა ხე ქჷმოფთხია. ათეშ უკული მა იპიქ სქანი ოსურია.</p>
   <p>მაჟირა დღას ქიგიორინეს დასურო სუმიხოლო დალეფი ართო დო ბოშის უწი̄ს - ნამუ გისხუნ ათე ცირეფიშენ, გაჲშეგორი ოსუროვა.</p>
   <p>ბოშიქ უჯინ ბრელი ხანს დო ხე ქჷმოკიდ ათე ძღაბის, ნამუთ კუჩხის უქანცუანდუნ. მიდეჸონეს დო გურგინი ქიგუდგეს თე ცირაშა ბოშის. ექ ეწყინეს უჩაში დალენს დო მირაგადეს</p>
   <p>უჩაშიქ თქუ - ქორშჷნიაო, ჩქჷ თუდოლეშე მოფუბრინუნდითჷნ თიწკჷმა ათე ჩქჷნი უკულაში და წყარს დინაჭოფუნ, თი ბოში რე თენავა. მორთი, თე საქმე ირფელი ჩქინი დიდა დო მუმას ქუწუათ დო ჟირხოლოს ოჭკომუნანია..</p>
   <p>ათე ჟირი დალენქ მუთ ვარენო იფიქრეს დო ეჩი̄ს ართიანსჷნ, ირფელს გითმეგენს უკულაში ძღაბი, ათე ბოშიშ ჩილი.</p>
   <p>ამსერი ირფელი ქუწუ̄ ბოშის მუში ოსურქ, მუჭო ოჭუმარეს ჟირხოლოს ოჭკომუნა, მუნეფიშ ვითარებას უჩაში დალეფი გაგებაფუანა დიდა დო მუმასჷნ. გოთანაქ ქჷმადირთ დო გედირთეს ძღაბი დო ბოშიქ, ქიგედოხოდეს დიდა დო მუმაში რაშენს დო მეულა ქარიცალო. ათე ძღაბი ურაგადჷ ბოშის - ჰე, ასე გედირთეს ჩქიმი დალენქ დო მეულა დიდა დო მუმაშა ოჩივლებუშავა.</p>
   <p>ჭიჭე ხანქ ქიჸუ̄ დო გოვალჷ, გოგურგინჷ დო გინილჷ როშაპიქ. ამარ-ემერ ქჷმაჭიშუანს, თიში მახოლაშა ქჷმორთ.</p>
   <p>ათე ცირას უღუ ართი მართახი, თე მართახის რაშის მუჭო ქიმიოგანს დო მუსჷთ გიორაგადანსჷნ, ირფელი ხათე გეჲალე. ქიმიოგ მართახი დო ოხვამეთ გინირთია უწუ რაშის. რაშიქ გინირთ ოხვამეთ.  მაჟჷრა რაში გალავანო გინი̄რთინუ̄. ბოში გინა̄რთინუ̄ დიაკონო, მუქ პაპათ გინი̄რთჷ დო ქიდი̄ჭყჷ წირუა. როშაპიქ ქჷმა̄დირთჷ ოხვამეს დო იკითხჷ - ათაქ ძღაბი დო ბოში ვაიძურუნანიავო? - ვარია - უწის</p>
   <p>დი̄რთჷ როშაპიქ მუში ჸუდეშა.</p>
   <p>გინირთეს კინი ენენქ ძღაბი დო ბოშო გედოხოდეს რაშენს დო მეულა.</p>
   <p>ძღაბიქ უწუ̄ ბოშის - ჩქიმი დიდას ირფელი უჩქჷ, ჩქი მუსჷთ ვორთჷთჷნი. მუჟანს მუა ჩქიმი ქიმეურს ჸუდეშანი, თიწკჷმა ჩქიმი დიდა ხოლო გინილენს ჩქინი ოჭოფუშა, მარა გაჭირება რე წორეთ ეთი ჩქიმი დიდა როკაპიში ტყობინი.</p>
   <p>ათეშ რაგადი დო გოვალჷ, გოგურგინჷ დოო გინილეს როშაპი დო როკაპიქ. ამარ-ამარი ოკო მაჭიშუანინ ფერი დროს, მიოგჷ ძღაბიქ მართახი ბოშიშ რაშის დო ცაშა ანჭუნ ფერი თოლირი ქუათ გინა̄რთინუ̄. მიოგჷ მუში რაშის დო ზღვა ქუგუ̄ხვილჷ ათე ქუას. ბოში დო მუში დუდი გინი̄რთინუ̄ ტორონჯო დო მართახი ნინძგიშა ქიგინძგილუ̄. მეულა ეშე-ეშე თე ქუაში მანგო ფურინით. წვანს ქმნაფურინეს თე ქუას ჟირხოლო ტორონჯიქ დო ქჷმორთეს როშაპი დო როკაპიქ.</p>
   <p>როკაპიქ უწუ̄ როშაპის - ქა̄რწყექო ქუას წვანს სიდე გჷმახენა ძღაბი დო ბოში ტორონჯო გორთელინი. ზღვა დო ქუა რაშეფი რე ჟირხოლო დო აბა, სი გიჩქუ.</p>
   <p>როშაპიქ ქიდი̄ჭყჷ ზღვაში შუმა დო გეშა̄სქირუ̄. უკული ქიდი̄ჭყეს ეშე ფურინუა ძღაბი დო ბოშიშ ოჭკომუშა. ძღაბი დო ბოშიქ ხოლო ეიყარეს დო ფურინეს. დოშურდჷ როშაპიქ, რადგანს ვარდუო წყარით რძღელირდჷნი, ბრელქ ვაფურინუ დო ქუაშ წვანს ქიგიანთხჷ დო იშო ქიგეღურ თექ. ზღვაქ კინი ქჷგა̄ხვილჷ ქუასჷ. როკაპიქ ხოლო ქაშეშქვიდჷ თე წყარს. გიმელეს ძღაბი დო ბოშიქ დო გინირთეს კინი მუჭო ორდეს თეში.</p>
   <p>ბოშიქ უწუ̄ - იბდათ ჩქიმი ჸუდეშა.</p>
   <p>ძღაბიქ უწუ̄ - ვარი, ჩქიმი ჸუდეშა იბდათია. ვადუჯერეს ართიანს ბრელი ხანს. ბოლოს, ჯგირია უწუ̄ ძღაბიქ დო მიდართეს ბოშიშ ჸუდეშა. ხოლოშა ქიმერთესჷნი, ბოშიქ უწუ̄ ძღაბის</p>
   <p>სი თაქი ქორდა დო მა მიდურქ ჸუდეშა დო ჯგირო გეგმუონწყონქია.</p>
   <p>ძღაბიქ უწუ̄ - სი ჸუდეშა ქიმურქინ, მა გუგოჭყორდუქია, მარა იშენი ვადეჯერჷ ბოშიქ დო მიდართჷ. - სი მუჭო გჷმოჭყორდუქია</p>
   <p>უწუ̄ ძღაბის.</p>
   <p>ქიმერთ ბოშიქ ჸუდეშა დო დასურო ვაგაჭყორდუო ე ძღაბიქ. ქჷდოსქიდჷ ამჷსჷრი ძღაბიქ მინდორს, მარა იშენი ეს მუ უჭირდჷ, რადგანს ეფერი მართახი უღუდჷ, მუთ ოკოდუნი თით გინი̄რთინუანდჷ დუსჷნი. ჸუდეს დუჭყეს ბოშის ოსურიში რიგება დო გურიგეს პაპაშ სქუა. გეგმა̄ნნწყის ირფელი დო დიარა რე ამჷსერინ ეფერი ჟანს ქჷმორთჷ თე ცირაქ თაქ. მარა ე ბოშიქ დიახჷთ ვეჩინ, რადგანას გაჭყორდჷნი. ართი ოთახუ ქი̄თხუ̄ თაქ, თე ბოშიშ ჸუდეს თე ცირაქ დო ქიმეჩეს</p>
   <p>ქიჭანუ̄ თე ცირაქ მუში ქომონჯიში დიდა დო უწუ̄ - ართი დადული დო ართი მუმული ქომიჸიდით, დუდი გვალო ვემეკვათათ თეში დომიჭვით დო ქჷმომღითია. დეთანახმჷ დიდაქ, გუკეთჷ დადული დო მუმული მუჭო უწუნ თეში დო ქუმუღჷ ჭვილო. მოჭყუდუ ქიმიჸონეს დო ქჷდოხოდეს ოსერიშეთ დიარასჷნ ეფერი დროს, ათე ცირა ხოლო თაქიე დო მი̄თხუ̄ სტოლიში წოხოლე სიტყვა. - ქომუჩით ნება ჩქიმი ჭვილი დადული დო მუმულქ გეთელას დო ჩქიმი გაჭირება ირფელი ქიჩიასიე.</p>
   <p>ირ კოს გუკვირდჷ ჭვილი დადული დო მუმულქ მუჭო ოკო გეთელას დო რაგადით ქიჩიასიე.</p>
   <p>მარა მეჩეს ნება.</p>
   <p>ცირაქ დუძახჷ ჭვილი დადული დო მუმულს - გიკურცხინეთ ქოთომეფი, თეზჷმა ხანს მუშენი რულანია, გედირთით დო ქიჩით ჩქიმი გაჭირებავა.</p>
   <p>გედირთეს დასურო ქოთომენქ. დი̄ჭყჷ დადულქ რაგადი - ირფელი ქიჩუ̄ დუდიშე ბოლოშა მუთ თე ქოღოლამუნ. მუმულქ ხოლო ქეგუძინჷ, მუჭოთ თე ბოში რე თე ცირაში ქომონჯინი.</p>
   <p>ბოშის ქჷგაშინ ირფელქ დო დეთანხმჷ, მუჭოთ თე ცირა მუში. ოსურირდჷნი. ჸუდეშა დართინეს დო ძღაბი დო ბოშიქ იცხოვრეს გემუანო ბრელი ხანი.</p>
   <p>თედორე ჯოჯუა. სოფელი კურზუ. ..</p>
  </body>
 </text>
</TEI>
