<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">XXXVIII. ალიშქერქოუშ არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/6643410/abkhazia.html">Abkhazia</region>
     <district/>
     <settlement ref="https://www.geonames.org/874635/ojibina.html">Ojibina</settlement>
    </placeName>
    <date when="1933-07-24"/>
   </creation>
   <particDesc>
    <person role="speaker">
     <persName>
      <forename>Kolia</forename>
      <surname>Ghvinjilia</surname>
     </persName>
     <age>39</age>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_72">
  <body>
   <head>XXXVIII. ალიშქერქოუშ არიკი</head>
   <p>ორდჷ ართი დიდარი კოჩი. ჸუნდჷ ჟირი ქომოლი-სქუა. სირჩინუეშ დროს, მუჟამც დელახჷ დო ღურას ქიმიოდჷრთჷნი, ქიმი̄ჭანუ̄ მუში ჟირხოლო სქუალეფი დო მუში უშულებერო ორდჷნი თი ოსური. უწუ̄ მუში ბოშენც - თქვა, სქუალეფი, ქა̄რწყეთ, მა ბღურუქჷნი დო თქვანი დიდა უშულებერო ლე თის დე̄ბადებუ ქომოლისქუა, ნამუსით თქვა ოკო გიოდვათჷნი სახელო ალიშქერქოუ. აი ეთი სქუა იჸუაფჷ წორეთ ჯგირი გულადი ბოშ-კოჩი, ნამუთ თქვა თინა დორთხილანანდა ვარა, თქვა მუთუნი ვა გაქიმინენა. თქვა, გიჩქჷდან, ჩქიმი რაშეფი ვა გუტუათ თიში დაბადებაშა დო თიში რდუალაშა, ვარა თქვა თი რაშეფი ვა გაგორენა დო თქვა ხოლო თინენც ქეკა̄დჷნჷთ.</p>
   <p>მუმაქ დოღურჷ. მუჭოთ საჭირონი თეში, მუმა დინგარეს დო დონთხორეს. სქუალენქ თქვი̄ს - თი ჩქჷნი მუმა მუჭომი ბორო კოჩი ჸოფე! მუ რე ხოლო თქუ̄ნი?! ქვარას ბაღანა ალახენი თინა დებადებუნია, თინა მირდუნია. უკული რაშეფი გიუტე̄თია. თენა ვარენია საძიცო? თიზმა ხანც ჩქი რაშეფი დუოკირათ დო ოდიარე ოკო თინენც მოუზინდათჷნი დო თინეფიში ოდიარეს ათვოღურათჷნი თის ვა უჯგუნო, რაშეფი ქუორაჸათ ტყაშა, იდიარა მუნეფიშით დო მუჟანც გივახვილუთუნი, თიწკჷმა ოპჭოფათ დო ქჷმიპუნათჷნი!</p>
   <p>ქა̄რაჸეს რაშეფი. მუკი̄ლჷ ართი-ჟირ მარუაქ. მიდართეს ოგორჷშა. გორეს, გორეს, გილართეს, მარა მუთუნ ვა ძირეს დო მუნენს ხოლო ხუჯიქ იართეს დო ტყას ქიმთოსქჷდეს.</p>
   <p>მუკი̄ლჷ ბრელი ხანქ. დიდას ბაღანაქ ქჷდე̄ბადჷ. ბაღანაქ მი̄რდჷ. გორთჷ ჯგირი ბოშო. ნადირუა უჸორდჷ. ნადირენდჷ შქვილ- დო-საგანით. დიდა სქუას ვა ურაგადჷ. ჯიმალეფი ჸუნდჷ დო ვარინი, ე ბოშის მუთუნ ვა უჩქჷ. დიდა ირ კოც ასახელენც. - არიქა, მუმეხვარით, ჩქიმ ბოშიშა თენა მითინქ ჸუჯიშ ვაგშამიჸოთათ, ვარა თინა თინერი სქუა რე, ვა დამიჯერენც ნარაგადჷს, გეგნა̄ლჷ ჯიმალეფიშ ოგორჷშა დო ვე შილებენო, თიქ ხოლო მემიდინასჷნი? მა უკული ქიდოფსქჷდჷქ გვალო ჯოღორიშ ოჭკომალო.</p>
   <p>ართ დღას ათე ბოში გჷთოხე ხოლოში ჭიჭე დუქანც. ქოძირჷ ართი ოსური, ნამუსუთი კოკა წყარიშ ეფშა ხუჯის კჷლა̄დგჷნი. უწუ̄ მუში მაჸალენც - მორთით, დემენირზითია, მავა თი კოკაქია თიშა ხუჯიშა ქჷკლმატახასია და!</p>
   <p>მაჸალენქ უწუ̄ - თეშ მაშორაშე საგანი კოც დღას ვა მუხვამილუაფუნია დო სი რენიავო მუგახვამილენიე?</p>
   <p>დენირზეს ართიანც. ბოშიქ საგანი ქა̄ჸოთჷ. კოკა ხუჯის ქჷკლაფიჩხოლჷ. ოსურც წყარქ ქჷგა̄წეუ, დი̄შოლჷ დო ქიმიორკიოუ - ნანა, სი რექიავო ალიშქერქოუ?! სქანი ჯიმალეფი შოროვა სი ხოლო ქიმკოდინაფედავა!</p>
   <p>ბოშიქ გე̄ბორჷ ვა უჩქჷ, მუ თქუასჷნი? მუშენი და, ჯიმალეფი</p>
   <p>ქოჸუნდუნი ვა უჩქჷდჷ. შური ვა უქალჷნი თეში ჸუდეშა ქჷმორთჷ. დიდას უწუ̄ - აკა ოჭკომალი ქოფჩია!</p>
   <p>დიდაქ გამკოუღჷ. - დაჩხირით გომიტჷბეჲა ოჭკომალი, ვარა რგილ ოჭკომალც მუ ფჩანცია.</p>
   <p>დიდაქ დაჩხჷრც ოჭკომალი ქიგიონწკარჷ, თიმო დროს სქუაქ ხე ოუჭოფუ დო დაჩხირიშა ქჷმწუჭოფოუ. დაჩხირით დიდას ხექ მიაჭჷ. - მუშენი რე, სქუა, თეს მორთჷქჷნი? მუ ბრალი რე მიღუნია?</p>
   <p>სქუაქ უწუ̄ - ქომიწეი მართალი მა ჯიმალეფი ქოპუნდუო?</p>
   <p>დიდაქ ბრელი ხანც ვარიას მოუსჷ, მარა მუთუნქ ვა გოურთჷ დო ბოლოს ქოუწუ̄ - ქო სქუა, ჟირი ჯიმალეფი ქორჸუნდჷ. მუჟანც სქანი მუმაქ ღურუნი, თიწკალა დოუჩინჷ თინენც - თქვავა რაშეფი ვა გოუტუათია, ათე ქვარას დილახენი თი ბაღანაში დაბადებაშავა (თენა უწუ̄, სქანი გური-შენი), ვარავა, თქვავა რაშეფი ვა გაგორენანია თქვა ხოლო თინენც ქეკა̄დინჷთია! ინენქ ვა დეჯერეს მუმაში ნარაგადჷ, სქანი დაბადებას ვა უჯინეს დო რაშეფი ოდიარეშა ქა̄რაჸეს. ართი- ჟირი მარაში უკული რაშეფიშ ოგორჷშა მიდართეს. თი ჟამიში უკული თინეფიში ნაქური̄ ვეპალუ̄. მა სი თეს თიშენი გიფულუნდი, სი გვალო შხვანერი სქუა რექ. მოშქურუდჷ, სი ხოლო მიდართიკო თინეფიში ოგორჷშანი! სი ხოლო მემიდინიკონი, მა უკული მუ ფქიმინიკო, მიქ ოკო მოდიაროუკო?</p>
   <p>თენა მუჟანც ქჷგე̄გონჷნი ალიშქერქოუც დიდი გურქ ქჷმოურთჷ დიდაშო მუშენ ვა მიწუა დო. - მავა ასე, ჩქიმი დიდავა, ოკო გინი̄ბლევე თინეფიში ოგორუშა თინეფი ვა დობგორენი თეში, აშო ვა დჷმართინენია!</p>
   <p>მიდართჷ ბოშიქ, მუშ რაშის ქიგედოხოდჷ დო, მუში შქვილი დო საგანი ხუჯის გინა̄ბუნი თეში. ბრელი ხანიში ორზოლი ხოლო მიდეღჷ დო გინი̄ლჷ ჯიმალეფიში ოგორჷშა. იდჷ ართი, ჟირი, სუმი  დღას დო გიშე̄ლჷ ართი ფართო მინდორიშა, სოდეთი გე̄გონჷ, მუდგა რენი, დიდი რანჯაფი. გაუკვირდჷ დიდიქ - სუმი დღას ქუმურქია დო კოჩი ვა მიძირჷნია! - მიეხოლჷ ხოლოშა. ქოძირჷ სამაგალითო საქმე ართი კოჩი ქჷმწოხე მინდორც ხვალე, დიდი დაჩხჷრი ქოურზჷ, პიჯით თის ქოუმბარც დო რკინა ოფურაფალო ქჷმწუ̄ძჷ დაჩხჷრიშა. ართი ხეთ ფურაფილი რკინას გეჭოფუნც, ბირგული ქულამორო ქოუღუ დო ართი ხე მალატოკო, ჩაქუჩო. ათე ფურაფილი რკინას ბირგულიშა ქიგი̄ჭკადანც.</p>
   <p>გაუკვირდჷ ბოშის, ქიმერთჷ გაკვირებული დო გამარჯობა ქოუწუ̄. - ოხ, მუ სა̄რიკო რე ხოლო ბძირიე! ვარა ხელეფი მუშენი ვა̄ჭუ̄ნ დო, ვარა ბირგულია, თე რიგი ფურაფილი შანთის ბირგულიშა გიჭკადანციე?</p>
   <p>ქჷდოხოდჷ თაქ. გელე̄ღჷ მუში ორზოლი, მი̄პეჯჷ ჭკადჷ ხოლო. ართო ოჭკუმალიში ჭკომუა ქჷდი̄ჭყეს.</p>
   <p>კითხჷ ჭკადუქ - ბოში, სი სოურე მოურქია, ვარა მუს გეჸუნქია?</p>
   <p>ბოშიქ ქეჩიუ ირფელი, მუჭო მუში მუმაქ ღურაში დროს დიჩჷნჷნი.</p>
   <p>ჭკადუქ უწუ̄ - ბოშა, სი მუთ რე გაგორენი თი სქანი ჯიმალეფი? ვეში̄ლებენო ჟირი, სუმი წანა ქჷმოიკორინუასჷნი? ეზმა ხანც სქანი რაშის ვეგლართენ დო იშო ქათგოღურუ. ის ქოუჯგუ სქანი ჸუდეშა დი̄რთენ, ვარა სი ხოლო თი რიგ დიხას ქაშასქჷდჷქ, სი ხოლო თეში მედინჷქ. თიწკალა რე სქანი დიდას გვალო დაჩხჷრი მა̄ნტებუნი!</p>
   <p>ბოშიქ უწუ̄ - მა ბდინჷქჷ და, გივოდჷნჷქ ჩქიმი ჯიმალენც, ვარა ვართი მითინი შხვას.</p>
   <p>ჭკადუქ უწუ̄ თიწკჷმა - ბოში, სქანი რაში მუთუნ ვა გოხვარჷ დო მა ქჷდამიჯერი ათაქ, ათე მინდორც გილოურცჷ ართი ჭაკი ცხენი. თინა ირი წანას ფაშატის და̄შქვანცჷ, მარა ირო ტურეფი მიდუღანა. ასე ეთი ცხენი მაკე ორე. ეთინა კვიცი ფაშატის და̄შქვანცჷ. ეთინაქ ქჷჷათხილუ̄ და, ოში წანას ქიგეხერდენი, ხოლო გილაგიჸუნანც.</p>
   <p>ბოშიქ უწუ̄ - ტურენც ვარიე, ეშმაკენც ვა დუვანებენქია ფაშატის. თინა თი რიგი ქიჸუაუფუნია და.</p>
   <p>ჭკადჷქ იმედი ქიმეჩჷ, მარა უწუ̄  - მუთ შეგილებუნია ფაშატი სი დოთხილუევე? ბოშიქ გიძიცოუ - მავა, სონდარო ქომიღუნიე ჩქიმი შქვილი დო საგანიე, ის დოფთხილანქია.</p>
   <p>ჭკადუქ უწუ̄ - სქანი საგანც მუ შეულებუნია? ქა̄ჸოთია, დაბა, ეთი ჯას დაბა მასოფენია-და.</p>
   <p>ბოშიქ ქა̄ჸოთჷ მუში საგანი, მარა ფუჩხა-ფუჩხა ცალო თექ ქიმკიხინკოლჷ.</p>
   <p>ჭკადჷქ გიძიცოუ - თეს ვარდუავო მა სი გირაგადჷდიე?</p>
   <p>ოღონ კოჩი ონჯღორე-შენი ვა ნოღურუე ვარა, ალიშქერქოუქ დახე ონჯღორეთ დოღურჷ. - დითა, ანწი მუ მოხვარჷნია, საგანქ დომიტჷრხუე?</p>
   <p>ჭკადჷქ გიძიცოუ - მა მუში მოხელე ვორექია? საგანით ვა მაჭკადენია-და, აბა მუშ ჭკადჷ ვორექია? - თენა სი დჷგაჭკადენია-და, მუმეხვარია, სქანი ჭირი, აკა ჯგირი, მანგარი საგანი დომიჭკადია.</p>
   <p>ჭკადჷქ დე̄პირჷ დო შეურსულჷ ალიშქერქოუს მუში თხოუნა გაუკეთჷ თი რიგი საგანი, ნამუთი ორდჷ წონათ ეჩი დო ხუთი ფუთინი. ქჷდა̄კჷნოუ ხეც დო უწუ̄ - ანწი შეგილებუნია, დოთხილუევე ათე საგანიში იმენდითია ეთი ფაშატია.</p>
   <p>ბოშიქ მიდართჷ ცხენიში მაგირაფუშა, მარა ვა ძირჷ. ქჷმორთჷ ჭკადუშა, კითხჷ - სო იშუა თი ცხენი? თე მინდორც ვე პალუნიე!</p>
   <p>ჭკადუქ იჯინჷ. იჯინჷ, გეფიქრჷ დო უწუ̄ - მასუმა გვალაში იქილევა რენია ჯგირი წყარი, თიშ ოშუმუშა მიდოურთჷმჷნია. ართი სუმი დღაშა ქჷმოურცია.</p>
   <p>მაანთხა დღა - ოჭუმარეს ალიშქერქოუქ მიდართჷ ცხენი ქოძირჷ. ქჷმორთჷ ჭკადჷშა დო ქოუწოუ - ცხენი ამარი ქიგლეჩვინგინანცია, მარა დიო მახალიშა მუთუნი ვაუგჷნია. - ჭკადუქ უწუ̄ - ჭა ხანც მითვინია. ართი ვითოხუთიშა ფაშატის ქჷდა̄შქვანცია!</p>
   <p>ბოშიქ უჯინჷ. ვითოხუთიში უკული მიდართჷ ცხენიშ მაგორაფუშა, მარა ცხენი ვა ძირჷ. ქჷმორთჷ, ჭკადჷს ქოუწუ̄ - ცხენი შურო ვეპალუნია. - ჸოუ, ჯიმა-ღურელიი̄ ისია ზღვაშა მიდურთჷმჷნია, მალას ქჷმოურცია.</p>
   <p>დასურო, მაჟირა დღას ცხენქ ქჷმორთჷ გვალო ჭკადჷ დო ბოშიში ხოლოშა. დე̄კვირეს ჟირხოლოქ დო ქეშიანიშნეს, მუჭო ცხენი ამდღა ფაშატის ქჷდა̄შქვანცჷნი. ბოში ორე ხაზირო, ფაშატიში მათხილარო. ბჟაქ დილალჷშა ქჷმერთჷნი, ცხენი ქინჯიროუ დო ფაშატიში დოშქუმალას აპირენც. ცხენქ ფაშატი ქჷდა̄შქჷ. გორჩქინდჷ ტყას გერი, ტურა, თუნთიქ მოლართეს ფაშატიშ მიდმაღალარო. მარა ბოშიქ გეუწუროუ მუში შქვილი დო საგანი რო ქა̄ჸოთჷ ჯა დო ქუა ართიანცს ქჷმიოპირტოლჷ. დოშქურდეს გერენქ დო იშო დი̄რთეს. ქჷდოსქიდჷ ფაშატიქ. ასე ჭკადჷქ უწუ ბოშის - ანწი სი ბედნიერი ლექია (ორექია). თინა მუჟანც მირდოუნიე, ოჭოფი, დოხენდი, გედოხოდი დო გილართია. ეთინათ დოგორჷნქია სქანი ჯიმალენს.</p>
   <p>მუკი̄ლჷ ართი გვარიანი ხანქ. ფაშატიქ ოჭოფალო გორთჷ.</p>
   <p>ქიხვამილუ̄ ალიშქერქოუქ ჯგირი გირძე არყანი დო გამა̄თხოზჷ მუში ცხენით ფაშატის. რსულას ართ დღას ქოთხოზჷდჷ დო გაჭირებულო ოჭოფჷ. პიც ლაგამი ქეუდჷ, ონანგერი ქჷმნოდგჷ, ქიგედოხოდჷ კვიცის, დოხენდჷ მაჟირა დღას ეყარჷ მუში ჯიმალეფიშ ოგორჷშა.</p>
   <p>გილართჷ ბრელი ხანც. ართ დღა - ონდღეში გურც ჭიჭე ღალიშა ქიმერთჷ. ოჭკომალიშა გურქ ქა̄ჸოუ. გიმელჷ ცხენც დო ქჷდოხოდჷ ოჭკომალიში ოჭკომუს. მოიჯინჷნი, მუდგა რენი ქოძირჷ, კოჩის გჷნი ფერი. გედჷრთჷ წყნარო, წყნარო დო მიოტყობჷ ეთი ტყარი კოჩი ჯგუას, ქა̄ნჩჷ ხე დო ოჭოფჷ. ღვარუ̄, რკიოუ იქ, მარა ალიშქერქუწკჷმა მო გა̄ლედჷ. ალიშქარქოუქ გამნა̄რთინუ̄ დო ქჷთა̄რაგუ̄. ქჷმა̄სარგალუ̄ მუში ბარგიწკუმა. გელე̄ღჷ მარგატელი, მიაჸუნჷ დო გოღაჭჷ, გობონჷ, ბარგი ქჷმკა̄ქუნჷ, მუჭო უმარგუნ თეში დო ოჭკომალი მიარზეუ. გაიწუღჷ თიქ ხოლო, ჭიჭე-ჭიჭეთ ჭკომუა ქჷდაჭყჷ.</p>
   <p>კითხჷ ალიშქერქოუქ - მინი რექ სია? სოურე მორთია?</p>
   <p>თექჷთ რაგადი ქჷდაჭყჷ დო ქეჩიუ ირფელი, საქმე მუ ნერო ორდჷნი. ბოლო დროს, გაგმორჩქინდჷ, თენა მუჭოთი ალიშქერქუ̄ში ჯიმა ჸოფერენი. გე̄ხარჷ ალიშქერქუ̄ქ  - ჩქიმი ბედი საყვარელია! ართი ჯიმა ქობძირია, მუ მიჭირს ანწი, მაჟია დჷმაგორედასია!</p>
   <p>დი̄რძღეს ჯგირო ოჭკომალით, გობიხონდეს, გედოხოდეს ჟირხოლოქ თი ართი ცხენს დო მიდართეს მასჷმა ჯიმაშ ოგორუშა.</p>
   <p>ხოლო თეში თი ჯიმა ქოძირეს. სუმ ხოლო ჯიმალენქ დი̄შაყარეს დო გური გახარებულო ჸუდეშა დი̄რთეს. მოულა შარას. ართი ჭიჭე ფაცხას კუმა ქომოურც. მიოჯინესჷნი, ართი მოხუცებული დედჷბი ქეკოხე ყებურს, ძუძუეფი იშო-აშო ხუჯიშე ქიგნოუჸოთამჷ დო ოჭიშის ქეკა̄ბიხვინანც. ქიმიოტყობჷ ალიშქერქოუქ უკახალეშე დო ძუძუენს კიბირი ქიგედგჷ. - სი დიდა დო მა სქუავა!</p>
   <p>დედჷბჷქ მჷკი̄ჯინჷ, გაუკვირდჷ ქოძირჷნი დო უწუ̄ - სოურე მორთით სქუალეფი, მუ კათა რეთ, მუს გეჸუნთ?</p>
   <p>ალიშქერქოუქ ირფელი ქუ̄წუ̄, საქმე მუ ნერო ორდუნი. მუჭო ჟირი ნადინეფი ჯიმალეფი გორჷნი.</p>
   <p>რენა თაქი ართი ჟირი მარუოს დო ირი დღას ორწყენა მუდგა რენი ბჟაში სინათლე შორო გა̄ნათენს დო თი ტყას სინათეს მიკა̄რინუანც.</p>
   <p>ალიშქერქუ̄ქ კითხჷ თი მუში ახალი დიდას - ჩქიმი დიდა, მუ ორე თინა, ქომიწეი?</p>
   <p>დიდაქ უწუ̄ - თინა ვა რე, ნანა, სქანო საჭირო.</p>
   <p>მარა ალიშქერქოუ უდუჯერებელი კოჩი რდჷ ძალით ქარაგადაფუ̄, თინა მუ ორდჷნი. - ნანავა, თინა რენია დიდი დემიშ ცირა-სქუავა, ნამუსითია ჸუნსია ვითოჟირი ჯიმალეფიე, დო დიდი კაკურეზი ბაბუა. არძაშ უკულაშ ჯიმასია ოში კოჩიში შელება უღუნია. მუჭო უჩაშინ თეშია, თითოს ოში კოჩიში შელება ოძინჷნია. არძაშ უნჩაშისია ანთას ჟიროშ კოჩიშ შელება უღუნია. ბაბუსით ვითოჟირ-ხოლო ჯიმალეფიზჷმა შეულებუნია. ეთი ძღაბია თინენციავა დიდი მაღალი ქარვასაშავა გიმუხენანია. თითო ჯიმალეფი სერიში დუდიშე ყარულო ალურენანია.</p>
   <p>ალიშქერქოუქ თენა ქიგეგონუნი, ვა დიცადჷ თექ დო ულა ქედა̄ჭყჷ თი ძღაბიში ოძირაფუშა. დიდაქ ვა გოუტუ̄, მარა, მუთუნქ ვა გოურთჷ. მუჟანც ალიშქერქოუქ მიდართუნი, დიდაქ ართი ჭიჭე ქიმეჩჷ დო უწუ̄ - ათენა რენია ტელეგრამავა, მუთუნქ გაგიჭირდუა-და, ხათე გოუტე̄, ამბეს ქჷმომღანანია დო სქანი ჯიმალეფი ქჷმგეხვარებუნანია.</p>
   <p>ალიშქერქოუქ ჯაყვა ჯიბეშა ქა̄ლე̄დჷ, გედოხოდჷ მუშ რაშის დო მიდართჷ. მიეხოლჷ თი ხორუას, სოდე ძღახი მულარდჷნი. ძირუ თი რიგი რკინაში ზაბორი გუჸუნდჷ, დიდი უბედურობა რკინაშ კარი გილაბუდჷ. დიდი ბორქომი თის გილებიხვინანდჷ. ალიშქერქოუს კილა ვა უღუდჷ ბორქომიში გა̄ნჯამალო. აკუ̄რრქიუ მუშ რაშის, ოტაკინუ̄ უზარმაზარ ზაბორს დო ართი ჸურენი კიდალა რსულას ქჷდაა̄რჩჷ. ქიმიონჯილითუ̄ მუში რაში შენობაშა დო ქჷდა̄სხაპჷ. რაში თექი ქჷდიტუ̄ დო მუქ ეშე გეშაჩარხუ̄, სოდე ძღაბი მულარდჷნი, ეთი ატაჟაშა. კარიდორს ქა̄წოდჷრთჷ დო უჯინჷ, თი ძღაბი სოლე რენ, თის. დე̄კვირჷნი, ქოძირჷ, ძღახი კიდალას დიდი სარკე მუკნობუენ თის პიჯი რთინაფილო მიკნოჯანუე. ძღაბი სარკეს ინა̄ჯინედჷნი, თეში ქოძირჷ ალიშქერქოუ.</p>
   <p>დი̄ჭუ ძღაბიქ ჸოროფათ, მუკი̄რთჷ დო, უწუ̄ ბოშის - ბოში, სი მუქ მოგიჸუნუა თაქ ჩქიმი გურიში მაჸვილაროვა! ვარა თი რიგი ქომოლი სი ქორჸუნიე, ჩქიმი ჯიმალენს ორუდენიე! ჩქიმი ჯიმალეფია სერიშ დუდიშე ყარულო გემირენანია. ართი დოჸვილე̄ვე, ვითაართი შხვა დოსქიდჷნია. არძოქ დჷგაჸვილუადა, თიწკჷმავა ჩქიმოთია თანაფა გოთანელი იჸუაფუნია.</p>
   <p>დასურო ბოშიქ ქაწოდოხოდჷ თექი დო ონჯუა ბორჯის ართი ჯიმა ქჷმოურცჷ. ქოძირჷ მუში ზაბორი ეკორთელონი, ქიმიოღვარუ̄ - მუ კოჩქი რე თენა ეკომრთინევე? ვარა, მუნერო გაბედია თაქიანი კუჩხიში მუნოდგჷმავა? დოფხვადი თექი, პინტია შორო აკორსოფუნქია!</p>
   <p>ალიშქერქოუქ დუ̄ძახჷ - აშო მორთი, სი ბუძღამი დემი! წიწილა შორო დუდის მერსოფუნქია!</p>
   <p>დემის ვა მათვინებუ̄ დო შორიშე საგანი ქა̄ჸოთჷ. ალიშქერქოურქ საგანი ხეთ ოჭოფჷ დო თი მუში საგანით დემი დოჸვილჷ.</p>
   <p>ათაშ-ათაში ნამუ ჯიმალეფი ქოჸუნდუნი, არძა თითო ონჯუას ალიშქერქოუქ ქიმკი̄სურჷ.</p>
   <p>ძღაბიქ გიაშქჷ თინწკჷმა დო ინგარუ - ანწი მოურცია ჭუმანი ჩქიმი კაკურეზი ბაბუა, ეთინაშავა მუთუნი ვა გაღოლენია, ათაქ ქჷმორთუა-და, ხვალევა. თისია სი ვა̄რუქია. ათე სუკიში იქილევა ჭიჭე ღალუ რენია. თინა გობოგილი ენია, ეთი ბოგაში მოლე წყურგილი რენია, უდაჩხირეთ გვარგვალანცია. ბაბუშა დუდიქ მიგაკვათუა-და, თექი ქინგარანგუა-და, ეთიწკალა დოღურუნია. ვენგარაგუა-და, ოთხი დუდი გეიალენია; თის ხოლო გეგნოჭკირუნქიე, ხოლო ვენგარაგუა-და, ვითოჟირი დუდი  გეიალენია; თი ვითოჟირც ხოლო გეგნოჭკირუნქიე, ვენგარაგუა-და, უკული მუთუნი ვა̄ხვარუნია.</p>
   <p>ალიშქერქოუქ გედოხოდჷ მუში რაშის, ხასილაშა ქიგლებუნუ̄ მუში დიდი ლეკური დო მიდართჷ, მითი̄ლჷ ბოგაშა, ქიმთი̄ტყობჷ თექ. ონჯუა დროც კაკურეზი დემი მოურც. ქჷმორთჷ ბოგაშა. რაშის გეხენ დო თეში. რაშიქ ქეშადგჷ ბოგას კუჩხინ, მეტი წჷმი ვა დიქანცუ̄. ქჷდა̄ჭყჷ თსჷრინი. მუჟანც თი შურქ ქა̄ნთხჷ კოჩიშინი, დემიქ მიოღვარუ̄ - მინი რექ თაქ მითოხექიე? გჷთილ აშო, ქომოლ ქორექია-და?</p>
   <p>ალიშქერქოუქ გაქთოსხაპჷ, ხეთ ლეკური მოუღჷ. აკა̄ნთხეს ჟირხოლოქ; მოუსვეს ართიანც უზოგალო, ოჭკირალო, მუჭო თენეფი ჩხუპენანი, თეში რაშეფი ხოლო ართიანც ოჩხუპუნა. ალიშქერქოურქ მეკვათჷ დუდი დემც, მარა ვენა̄რაგუ̄ დუღა წყურგილიშა. გეგნოფალჷ ოთხი დუდიქ. ქოძირჷ ალიშქერქოუქ, მუჭო მუთუნი ვა აღოლენი, მუჭო ხვალე მუში შელება ვა ბაღჷნი. ქჷგა̄შინჷ ჭიჭე ჯაყვაქ, ნამუთი მუში დიდაქ მეჩჷნი. გელე̄ღჷ ჯაყვა დო გუ̄ტუ̄ ჯიმალეფიშა არიქა, ქჷმმეხვარანია!</p>
   <p>ჯაყვაქ ხელათ თექ ქჷდოლჷ. - სი გიმიღი ხე დო ჩქი მალას მეურთია. დუდი ვარიე ი დუღას გვალო ქინვორაგუანთია!</p>
   <p>ალიშქერქოუც იმენდიქ ქა̄შუ̄. აბურცჷ დე̄მც დო გეგნოკვათჷ ოთხი დუდი. გე̄ფალჷ ვითოჟირი დუდიქ. ასე ალიშქერქოუც ბრელი ვეშუ̄ლებჷ. ქა̄რწყე, ჯიმალეფიში იმენდი მუთუნც ვა̄ხვარუნი. გამიმეტუ დუდი, მუთ ქეშულებუდუნი სქინჩჷ ლეკური, გეგნაბურინუ̄ ვითოჟირი ხოლო დუდი, ქინაბათქუ̄ გვაოგვალანდჷნი ეთი წყურგილც. დემქ შური გოფიჩხუ̄.</p>
   <p>ალიშქერქოუქ ქჷდა̄ნთხჷ ზნობა ვა უღუნ თეშ. ბრელი ხანიშ უკული შურქ ქჷმშადგჷ. მუდგა რენი კუჩხის ქუჯიკუანცჷნი, ქი̄გინუ. თურმე ალიშქერქოუში რაშის დუ̄შქვიდუაფჷ დემიში რაში დო უკუ ლი ალიშქერქოუში ოკურჩხანეშე ქათუ̄ნჯირჷ წყინარო. წყინარო ქიგიხუნუ̄. ალიშქერქოუქ ონაგერც ხე მოკიდჷ, რაშიქ გედირთჷ. დი̄რთეს, მოლართეს.</p>
   <p>ძღაბიქ მუჟანც ქოძირჷ ალიშქერქოუ შური დგჷმილონი, გე̄ხარჷ, ქიმიაზადჷ, გა̄სხუპ, გა̄ჯუდჷ - ანწი ბედნიერი ვორეთია!</p>
   <p>ალიშქერქოუქ გეიჸუნჷ მუში ძღაბი დო ქჷმორთჷ მუში ჯიმალეფი-წკალა. გე̄ჭოფჷ მუში ჯიმალეფითი, ორზოლი გაგმი̄ნწყი̄ს დო ეყარეს მუში მუმაში ჸუდეში მაულარო. გჷშე̄ლეს ართი ფართო მინდორიშა, დიდი ცხაცხუ წჷმოდგჷ აკანო; თიში ოროს ქჷმი̄სვანჯეს.  ქჷდა̄ლურჷ ალიშქერქოუს, მუში საოსუროშ ბირგულიშა დუდი გილუნძუნ თეში.</p>
   <p>ჯიმალენქ აკირაგადეს - მორთი, ალიშქერქუ̄ დოპილათია, სქვამი ცირა ჩქჷ გიმოსქიდუნანია.</p>
   <p>ალიშქერქოუშ ოსური ირფელც ირჩქილე, მარა ალიშქერქოუ ვა გაკურცხინუ̄.</p>
   <p>ართი ჯიმაქ ქიმიოტყობჷ, ლეკური გელა̄ნწყჷ. ალიშქერქოუქ გოკურცხჷ. ის შიშით ლეკურქ გაგწუოლჷ. გიანთხჷ ალიშქერქოუც, ჟირხოლო კუჩხი მეკვათჷ.</p>
   <p>ძღაბიქ ინგარჷ. ჯიმალენქ ძალი იხვარეს, ძღაბი მუნეფიშ ჸუდშა მიდეჸუნეს. ალიშქერქოუ უმინჯურო ქჷდი̄ტეის.</p>
   <p>ძღაბიქ ართი ჭიჭე კოლოფი, პილატოკი ინოძჷნ თეში, ქჷდუ̄ტუ̄ დო, უწუ̄ - სონდარო თენენს ჟირხოლოს ვა ბძირჷნქჷნი, სი შური გადგენუნია დო მა მითინც ოსურო ვა ვაჸუნუქია.</p>
   <p>მიდართეს ინენქ, ჭიჭე ოჭკომალი ქჷდუ̄ტე̄ს ალიშქერქუს.</p>
   <p>ალიშქერქოუ გჷთოხე ხვალე კუჩხი კვათილო დო ინგარც მუში დღაც. მიაჯინჷნი, ართი ირემი ქჷმირულე, უკახალე კოჩი ქეკოთხოზჷ. ათე კოჩი თაურე, თეურე ჯა დო ქუას არაგუ̄. ალიშქერქოუქ ქოძირჷ ირემინ, ირემც საგანი ქა̄ჸოთჷ, დოჸვილჷ. ქჷმორთჷ თი კოჩიქ დო ალიშქერქოუს ღაჭალი დუ̄ჭყჷ - მუ ორე ბღოლენიე? ჩქიმი ჯგურავა სქანდა სქანი ჯიმალენს ქუღოლამუდასია.</p>
   <p>ალიშქერქოუქ, უწუ̄ - მა ჯიმალენქ ბღოლუნ, ვამბაღუნიავო, კუჩხეფი ჯინც ქიმმოკვათესიე? სი მუ გოჭირუნია? - ვა̄რწყექიავო, მა მუ მოჭირუნიე? ჯიმალენქიავა ჟირხოლო თოლი გელამჸოთესია დო ასე თოჭუ ვორექია. - მორთია, აშო, ჯიმა - (ალიშქერქოუ ურაგადჷ) სი თოჭუ, მა უკუჩხე, ჯიმალეფი ვორდათია. ირემც ართის ვარ, ოშის დოპილუნთია.</p>
   <p>აკიჯიმალეს ალიშქერქოუქ ხუჯის ქიგლადოხოდჷ თოჭუს, ოწურუ̄ შარა, სოდე ირემ გეძჷდჷნ თეიშა. ირემი ქჷმასარგალეს, გოტყაბარეს, იცხოვრეს ჯიმალურო.</p>
   <p>მაჟირა დღას, ართი კოჩი ხოლო ქჷმოთხოზჷ ირემც, პაღურც ქუჩანთუანც. თენა ხოლო დოჸვილჷ ალიშქერქოუქ. თი კოჩქ ხოლო ქჷმორთჷ. გვალო დუდის იჸვილუნც  - მუშენი რე ჩქიმი ირემი დომიჸვილიე? სქანდავა ჩქიმი- ჯგუა უღოლამუდასია სქანი ჯიმალენც. გა̄რწყექიავო კოციავა ხელეფი ვემკმალპაუნიე? თენავა ჯიმალენქ ელმოკვათუა. - სი ვა̄რწჸექიავო თეს, მა კუჩხეფი ვა მიღუნიე? თენა ჯიმალენქ მიმოკვათუა. ანწია, დიფშაყარათ სუმ-ხოლოქია უკუჩხე, თოჭუ, უხელე - სუმ-ხოლო ჯიმალეფიშე დაჩაგრული, იფცხოვრათ ართოვა, ჩქი ვემმოკორდუნა მუთუნ ტყარიშ ხორცია.</p>
   <p>დეჯიმალეს ჯგირო. ჯინულენა (ნადირენა მ. ხ.).</p>
   <p>თოჭუ ალიშქერქოუს ხუჯიშა ქიგლეხუნუანც, ხე-კულე წოხჷლე ქა̄წაჸუნუ̄, მიდუ̄ლა ტყაშა, ჸვილჷნა ნადირენც, გჷმოჩანა დო გედინდარეს. ჯგირი ჸუდე გა̄შენეს. ჭიო-ჭეთ (ჭიჭე-ჭიჭეთ) სოფელიშა გიშე̄ლეს. ართი დიხას დიარას ქეშეხვადეს სუმი-ხოლო დაოხრებულ კათაქ. ბრელი ყურადღება მითინც ვემუჩამჷ. სოდგა რენ კუთხუს ქჷკნა̄ხუნეს; მარა ართი ძღაბიქ გეურჩქინდჷ თენენც მინჯეთ, დო ცენც დიდი პატის მუთუნი ჯგირი ოჭკომალი ქორენ და, ირფელი თენეფიშა მოუღუ. თენენც თიქ ქეჸოროფჷ დო აკირაგადე̄ს - მორთი, ათე ძღაბი მიდეპონათია.</p>
   <p>მოჭყუდჷ გამშეჸუნეს, ქჷმკა̄ხუნეს შეფას. ფარაშ გინოჸოთამა ქჷდაჭყეს. მარა ალიშქერქუ̄ დო მუში ამხანაგეფიშა მითინც ვემურთუმჷ. ათე ძღაბიქ უწუ̄ ფარაშ გჷმაზჷრალ კოც - თინეფიშა ხოლო ქიმერთია, თინეფ ხოლო კათა რენანია.</p>
   <p>თოჭუქ ქიმიახვამჷ ოში მანათი, ხეკულექ - ჟიროში, ალიშქერქოუქ - სუმოში. ათას ხუთოშ კოჩი ქორდუ დო, გვალო შიროში მანათი მიახვამეს. სუმი კოჩქ ამშოშ მანათი ქიმიახვამჷ.</p>
   <p>ოჭჷმარეს გოთანდჷნი, აკირაგადეჲს ჯიმალენქ ალიშქერქუ̄ქ ხეკულეს ქჷკლადოხოდჷ ხუჯის, თოჭუქ ქოქანჩჷ ძღაბის ხე, ქიგიჸოთჷ ხუჯიშა, გუ̄რქის დო ირულეს, მარა ძღაბი დოქოსეს. მითინც ვა მაჭიშუნ თეში ძღაბი ქიმიჸუნეს მუნეფიში ჸუდეშა. ჯიმალენქ, უწუ̄ ალიშქერქუ̄ს - ჩქჷვა იშენი გაფუჭებული კათა ვორეთია დო ათე ძღაბი სი ოსურო ქორჸუნდასია.</p>
   <p>ალიშქერქუ̄ქ ვარია, უწუ̄ - ენა ჩქინი კვიდრი და რენია. დასურო, მუჭო დანი თეში დეპკჷნათია.</p>
   <p>ართი დღას სუმხოლო ჯიმალენქ ონადირჷშა მიდართეს. მორთეს ონჯუასჷნი, ძღაბიქ მაღურუო ქჷდოხვადეს.</p>
   <p>ძღაბიქ, უწუ̄  - მიდგა რენი ართი დედჷბიქ ქჷმორთუა დო დახე დჷმოშქვიდუა.</p>
   <p>მაჟირა დღას უარესი ღოლიუ. ასე ჯიმალენქ აკირაგადეჲს - მორთი, თითოთ ქუყარაულათია!</p>
   <p>თოჭუქ თქუ̄. - ამუდღა ქუყარულუქია, თოლით ვა ბძირუნქია, ვარა ხეშა ქჷმაშუა-და, პინტია შორო აკოფსოფუნქია.</p>
   <p>მიდართეს ინენქ ოჯინჷშა, თოჭუ ქედიტეჲს ძღაბიშ მათხილარო.</p>
   <p>თოჭუქ უწუ̄ ძღაბის - მუდგათ იჸინიე გამნიტყურეჲაჸუდეშა, ხეშა ქჷმოკინდაფევა, გოძირანქია იშ თოლისერც, დაბა მუ ბღოლევე.</p>
   <p>დედიბიქ ქჷმორთჷ. ძღაბი დახე დასქვიდუ̄ დო თოჭუქ დედჷბის პჭოფუნქია დო დახე კჷდალას დუდი ქიმკა̄ტახჷ.</p>
   <p>მორთეს ჯიმალენქჷნი, ძღაბი მაღურუო ქოძირეს.</p>
   <p>მაჟრა დღას ხე-კულექ გაჩენდჷ ძღაბიშ მათხილარო. დედჷბიქ ქჷმორთჷ, ქჷმნოლჷ ჸუდეშა, მოუნჭჷ ძღაბის, გოღანერი უარესი ღოლუ. ხე-კულექ მოუნჭჷ პაღური დედჷბის.</p>
   <p>ქჷმორთეს ჯიმალენქ ონჯუასჷნი, ძღაბი ლახირიე.</p>
   <p>მასჷმა დღას ალიშქერქოუქ ქალუ̄დირთჷ ძღაბის ყარულო ხათე ოჭუმარეშე ხუთი გჷნძე ბიგეფი ძღაბის დაკვათაფუ̄. ოთხი ბიგეფი თითო კურთხუშა ქიკნა̄პონაფუ̄. მუქ კარიშ მანგო ჟი ქიგლადოხოდჷ, ართი კეტი ხეს ქჷდეკჷნჷ დო.</p>
   <p>დედიბიქ ქჷმორთჷ ხოლო ძღაბიშ ოლახუშა, მარა ძღაბიშ კარც გალე კუჩხი ვაგმოდჷჷ. დედჷბიქ მჷნი̄ლჷ დინახალე. მინულაშ დროს ალიშქერქოუქ გეგლასხაპჷ, დედჷბის ჟი კისერც ქიგიოსხაპჷ. მოუნჭჷ ბიგა ტახუაშა. დედჷბის მა̄ქჷნჷ, ართი კუთხჷს ქჷკნა̄ნთხჷ. ქიხვამილუ̄ მაჟია კეტი, მოუნჭჷ, თი კეტეფი არძო დუდის ქიგიოტახჷ. დედჷბის მა̄ქინჷ, ქჷდა̄ნთხჷ. თოკი ქჷმა̄ღალაფუ̄, გჷნძე სქამც ქჷგიოკჷრჷ, დაჩხირც ქელანჯირუ̄</p>
   <p>ქჷმორთჷ ჯიმალენქჷნი, დედჷბი ჭოფილო ქოძირესჷნი, წორეთ გურქ გე̄ხარეც. დაჩხირიშ ხოლო ქელანჯირეჲს დო თეში წვალება ქჷდოუჭყეს.</p>
   <p>დედჷბიქ იხვეწჷ - ვა დოპჭვათია დაჩხირით, არძოსიავა თოჭუ რექიე, თოლც გაგიხილენქია, ხე-კულე რექიევე - ხელენციავა ქიმკოიდგჷნქია, კუჩხი ვარჩანციე - კუჩხამო გუგოჩქვანქია, ხოლოთიავა პიჯიშავა დჷკომილითია თითო-თითოთია</p>
   <p>ჯიმალენქ უწი̄ს - სი ვა გენდებუთია! იშო დჷკიბლათიე დო აშო ვეკმართანიე, უკული მუ ფქიმინათია? - დოკვათითია ბრელია კეტეფია. მუჟანც აშო ვეკვაშქვანქიე თიმწკჷმავა, დუდი გიმე ქჷდმონჯირეთია, დიდი ურო ხოლო გიღუდანია; მომინჭით თი კეტეფი, სოიშა კოჩი ვეკვოჸოთე̄, თექიშახუა.</p>
   <p>პირველო დილე̄ლჷ თოჭუქ. ეკი̄ლჷ თოლი გახილებულო. დილელჷ ხე-კულექ. ეკი̄ლჷ ხე უღუნ თეში.</p>
   <p>გეხარეს ჯიმალენქ. - ალიშქერქუ̄, ასე სქანი ოჩერედი რენია!</p>
   <p>ალიშქერქუ̄ქ უწუ̄ ჯიმალენც - თენა ჩქიმი ტერი რე დო, ქეში̄ლებე ვეკმართასიე, მარა ვა ზოგათ უროშ გეშქუმალავა. ვეკმართუა-და, დოჭკირით, დონწყით ქოთომი-ცალოვა.</p>
   <p>დილე̄ლჷ ალიშქერქუ̄ქ. ვე̄კორთჷ. მოუნჭეს ურო, მარა ნჷ გაღოლჷ უბადო - ჭირქ! ალიშქერქო̄უ ვეპალუ̄.</p>
   <p>ქვარა გუხარეს დედჷბის, ალიშქერქო̄უქ ვეძირჷ. მიაჸუნეს, დონწყეს ირი ნაწილო დო ჭიჭე კითიში წვანდის ქიმშახვილე̄ს, ალიშქერქუ̄ქ ქი̄ძირჷ კუჩხამო.</p>
   <p>ანწი ალიშქერქუ̄ქ დო მუშ ჯიმალენქ ეყარეს, ალიშქერქოუ̄შ ჸუდეშ მაულარო. მოულა შარასჷნი, ართი დიხას ქორე რკიაფი დო გარა. მინი̄ლეს თენენქ თაქ დო იკითხეს - მიქ რე ღურუე?</p>
   <p>მარა ღურელი ვე გეძჷ ართი ძღაბი ქოხენ დო თეს ქი̄ნგარა. - მუ ორე, შური დგჷმილი ძღახის ინგართიე? - მუ ორენიავა-და, ათე დო თე კოჩიში სქუავა ამუსერი ოსურც იგურგინენცია. თი მოჭყუდუქიავა მუში საქომონჯოსია ართი პილატოკი და̄სახელუა; თის ქჷმომღანქჷ და, სქანი ოსური იპეირქია (იპი̄-რქია), ვარდა ვამორკოქია! ათე ძღაბიქია დე̄პირუა თი რიგი პილატოკიშ კეთებავა. ვა̄კეთინუა. ამნიჯი ქუმულან დო დოჸვილუნანია. დითა, ჭყვადილიში სქუავა, მუჭო ძღაბიქ ქიგემდინუა! - ვენგარათია.</p>
   <p>გელე̄ღჷ ალიშქერქოუქ დო პილატოკი ქიმეჩჷ. - ათენა ქიმუღითია დო უკულიავა სქანი ძღაბის ვა ჸვილუნანია.</p>
   <p>პილატოკი მიდეღეს მოჭყუდიქ ვარია ქოთქუ̄ - პილატოკი ქომიღუნია მარა, თეში შიონახებელი კოლოფი მოკონია.</p>
   <p>გეგნა̄რღუ ბოშიქ ხათე სტოლარეფიშა კათა. ზაკაზნი ქიმიოჩამაფუ̄ კოლოფიში, მარა სტოლარც ვა̄კეთინჷ. მუჭო ძღაბინი თეში, სტოლარქ ხოლო ცოცხალო ონგარალო გორთჷ. ალიშქერქოუქ თის ხოლო კოლოფი ქიმეჩჷ დო თი კოჩი ხოლო ქიპატიუ.</p>
   <p>კოლოფი მოჭყუდის ქიმუღეს. მოჭყუდიქ კოლოფი ქოძირუნი, ღურა გა̄თოუ, მინი̄ლჷ ოთახჷშა დო ნგარა ქჷდა̄ჭყჷ.</p>
   <p>ალიშქერქოუ დო მუში მაჸალენქ ქჷმორთეს, სოდე დიარა ორდჷნი, თექ. ალიშქერქოუ კოც ვა უჩინებჷ. მინი̄ლჷ მუშ ოთახჷშა, სოდე ძღაბი მულენგარდჷნ თექ. ალიშქერქოუქ გე̄ჭოფჷ მუში ჭიჭე ჩონგური, ქჷდა̄ჭყჷ ლაჸაფი. * გიობი̄რჷ ლექსეფი. ირფელი მუში გაჭირება ძღაბის ქჷგა̄გონუ̄. ძღაბიქჷთ ქი̄ჩინჷ ხონარით, მუჭო ალიშქერქოუ ქორენი; მარა, ალიშქერქოუ ეგულებჷ ღურელო, რადგანაც პილატოკიქ დო კოლოფიქ ართო ქა̄შუნი. ჭიჭე მჷკა̄ჯინჷ ალიშქერქოუს, სახეთ ქი̄ჩინჷ. გე̄ხარჷ, გურქ მუკა̄რთჷ. გასხუპეს ართიანც, გაჯუდეს აუარებელი.</p>
   <p>მოჭყუდი გაგმითხეჲს, ანწი, ითამ ოგვირგვინებელო; მარა მოჭყუდიქ თიშ წოხოლე ჭიჭე ქობალიში ზელი მი̄თხუ̄. გა̄კეთჷ ქოთომიში სახე - დადული დო მუმული. ჟირხოლო სტოლს ქიგლახუნუ̄. ქარაგადაფუ̄ თინენც ირფელი მუ დო ალიშქერქოუში გაჭირება. ბოლოს გიორაგადუ̄. - ათე რიგიში მოქმედი ჯიმალენც მუ ხვადჷნია?</p>
   <p>თელო დაპეჯებული კათენქ ქოუსუდეს ეთი რიგი კოც რაშიშ კუდელიშ ეკოსქუაფა, ეთის ეკოჸვილუა.</p>
   <p>ირფელქ ქირაგადუ̄. ალიშქერქუ̄ქ მუკი̄ლჷ; გაგმა̄რჩქინჷ თინა, მუჭო თექ მუს ქა̄ღოლჷნ.</p>
   <p>გე̄ხარჷ წვიულ კათენც გურქ, ალიშქერქოუ ქოძირესჷნი. უნჩაში ჯიმა ხელათ რაშიშ კუდელც ქეკა̄კირეს. ალიშქერქუ̄ს ძღაბიშა გვირგვი̄ნი ქიგუდგეს. იჸუ კამპანია - შუმაქ, მათი თექი ვორდი. ობანდალაია შჷმილი ქოჩქ ამდღა თაქ მოფრთი.</p>
   <p>n.ვარ. ალიშქერქუუს ჭიჭე ჩონგური უღუდუ დო თის ლაჸაფენდ ირო. ^</p>
   <p>კოლია მაქსიმეს ძე ლვინჯილია.  წლის. სოფელი ოჯიბინე. ...</p>
  </body>
 </text>
</TEI>
