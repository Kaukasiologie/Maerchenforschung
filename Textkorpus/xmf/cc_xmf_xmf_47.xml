<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="xmf">XXIII. ბეგო დო თათარყანიშ არიკი</title>
        <author>
          <name>
            <persName>
              <forename>Jost</forename>
              <surname>Gippert</surname>
            </persName>
          </name>
          <idno type="gnd" corresp="https://d-nb.info/gnd/109337409">109337409</idno>
        </author>
        <editor>
          <name>
            <persName>
              <forename>Tariel</forename>
              <surname>Putkaradze</surname>
            </persName>
          </name>
          <idno type="orcid" corresp="https://orcid.org/0000-0002-3946-000X">0000-0002-3946-000X</idno>
        </editor>
        <editor>
          <name>
            <persName>
              <forename>Elguja</forename>
              <surname>Dadunashvili</surname>
            </persName>
          </name>
          <idno type="gnd" corresp="https://d-nb.info/gnd/133557154">133557154</idno>
        </editor>
        <respStmt>
          <resp>Annotated according to the ATU system</resp>
          <name>
            <persName>
              <forename>Elguja</forename>
              <surname>Dadunashvili</surname>
            </persName>
          </name>
        </respStmt>
      </titleStmt>
      <publicationStmt>
        <publisher>
          <name key="gnd:4028557-1">Institute of Slavic and Caucasus Studies. Friedrich Schiller University Jena</name>
        </publisher>
        <pubPlace>
          <genName corresp="https://www.geonames.org/2895044/jena.html">Jena</genName>
        </pubPlace>
        <date>2024</date>
        <distributor>
          <addName>DFG project "Caucasian narratives in the discourse of comparative fairy tale research"</addName>
          <ref target="https://github.com/edadunashvili">Software und Texte</ref>
        </distributor>
        <availability>
          <p>
            <ref target="https://creativecommons.org/licenses/by/4.0/">CC BY</ref>
          </p>
        </availability>
      </publicationStmt>
      <sourceDesc>
        <bibl type="digitalSource">
          <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
          <title xml:lang="kat">მეგრული ტექსტები</title>
          <author>
            <name>
              <persName>
                <forename>Makar</forename>
                <surname>Khubua</surname>
              </persName>
            </name>
          </author>
          <pubPlace>ტფილისი</pubPlace>
          <publisher/>
          <date when="1937">1937</date>
        </bibl>
      </sourceDesc>
    </fileDesc>
    <profileDesc>
      <langUsage>
        <language ident="xmf">
          <index indexName="iso639-3"/>
          <ref target="http://www-01.sil.org/iso639-3/codes.asp"/>
        </language>
      </langUsage>
      <textClass>
        <keywords>
          <term type="writingSystem">utf-8</term>
        </keywords>
        <keywords scheme="http://uri.gbv.de/terminology/bk/">
          <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
          <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
        </keywords>
        <keywords scheme="http://textgrid.info/namespaces/metadata/core/2010#genre">
          <term>prose</term>
        </keywords>
        <keywords scheme="https://d-nb.info/gnd/">
          <term ref="http://d-nb.info/gnd/4136947-6" xml:lang="de">Volkserzählung</term>
        </keywords>
        <keywords scheme="http://www.folklore.uni-jena.de/?content=attribut_a">
          <list>
            <item/>
          </list>
        </keywords>
        <keywords scheme="http://www.folklore.uni-jena.de/?content=attribut_c">
          <list>
            <item>
              <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
            </item>
          </list>
        </keywords>
        <keywords scheme="http://www.folklore.uni-jena.de/?content=vorurteile">
          <list>
            <item/>
          </list>
        </keywords>
      </textClass>
      <creation>
        <placeName>
          <country ref="https://www.geonames.org/614540/georgia.html">Georgia</country>
          <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
          <district ref="https://www.geonames.org/611552/tsalenjikha-municipality.html">Tsalenjikha</district>
          <settlement ref="https://www.geonames.org/614740/jvari.html">Jvari</settlement>
        </placeName>
        <date when="1923-09-03">1923-09-03</date>
      </creation>
      <particDesc>
        <person role="speaker">
          <persName>
            <forename>Avksenti</forename>
            <surname>Chanturia</surname>
          </persName>
          <age/>
          <birth>
            <date/>
            <placeName>
              <country ref="https://www.geonames.org/614540/georgia.html">Georgia</country>
              <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
              <district ref="https://www.geonames.org/611552/tsalenjikha-municipality.html">Tsalenjikha</district>
              <settlement ref="https://www.geonames.org/614740/jvari.html">Jvari</settlement>
            </placeName>
          </birth>
        </person>
        <person role="researcher">
          <persName>
            <forename>Makar</forename>
            <surname>Khubua</surname>
          </persName>
        </person>
        <person role="translator">
          <persName>
            <forename/>
            <surname/>
          </persName>
        </person>
      </particDesc>
    </profileDesc>
    <revisionDesc>
      <listChange>
        <change/>
        <change/>
      </listChange>
    </revisionDesc>
  </teiHeader>
  <text xml:id="cc_xmf_xmf_47">
    <body>
      <head>XXIII. ბეგო დო თათარყანიშ არიკი</head>
      <p>ქოჸოფე ართი ხენწჷფე. ათეს ნოხვე სუმი ოსურ-სქუალეფი. მუჟამს ოსურ-სქუალეფქ მირდესჷნი, ძღაბეფი გჷმალანძღუნია დო ათეშ გურიშენი ზღვაშა ჸუდე ქიმშაკეთებაფუ̄ ხენწჷფექ დო სუმხოლო ძღაბენც ბინა თექ ქემურჩქინჷ. ირ საბატონს დოხთური ქიმიაკითხანდჷ დო წონჷნდ ათე ძღაბენც. ოდო, ირი საბატონიში წონას ხენწჷფეს მა̄შინანდჷ. ოჭკუმალო სუმხოლო დალენს არზენდეს ართნერო დო ართ ზომას.</p>
      <p>ართიშა დალენქ ქიგნოდოხოდეს გალე აბარწას დო ქუჯინენა ზღვას. ქოძირეს, ზღვას ჭითა უშქური ქჷმუღუნი.</p>
      <p>უწი̄ს ართიანც - გეშებღათ თი უშქური დო ოპჭკომათია. უნჩაშიქ დო ვართ ოშქარქ - ვეკორინეს. უკულაშიქ ხე გინუჭირინუ̄ დო გეშეღჷ უშქური. - რადგანაც თქვა ვეშეღითიე, ვართ ოჭკომალო რჩანთია - დო მუქ ხვალე ოჭკომჷ.</p>
      <p>თი მარას საბატონქ მაჸუნუნ თის დოხთურქ ჩვეულებრივო ქჷმორთჷ დო დოწონჷ ათე ძღაბეფი.</p>
      <p>
        უკულაშიქ წონაშე მეტიქ ქჷმორთჷ ათე უშქურიში მიზეზით. მაჟირა მარას ხოლო მეტიქ ქჷმაძინჷ დო დოხთურქ გური ქუ̄ჩუ, მუჭო თე ძღაბი უპლანოთ ქიძინანსჷნი დო უწუ̄. - სი ძალამი ჯგირო ქოგიჩქჷნია სქანი მუმა ხენწჷფეში ზოჯუა - ნამუთი ვარდუო მიძინანდით გორჩქინელი ოჭკომალიში ჟინი, თინა ზღვაშა გეგნვოჸოთითკონი. მარა სი მოცოდჷქ დო გოგიტალე ხმელეთიშა, სოლე გისხუნუნ თეურე მეუ. მა ხენწჷფეს უწი̄ნქ - უპლანოთ ქიმიძინჷ ძღაბიქ დო ზღვაშა გეგნვოჸოთ მაქ.
        <pb n="95"/>
         - ჯგირია - ძღაბიქ თქუ̄.
      </p>
      <p>ძღაბიქ და̄ჭყჷ ზღვა პიც ულა. იდჷ ართ მარას, ვითოხუთის, ართ თუთას იდჷ, ირო ზღვა პიჯით. ოჭკუმალო ხვარენდჷ ტყაში კაკალს დო ხილეფს. ბრელიშა თენეფი ვაშიდჷნი, ფურცელეფსჷთ ოჭკუმუნდჷ. ათე უშქურიშ მიზეზით თე ძღაბიქ დეუხენჷ. ულაქ გუჭირდჷნ თეში გინირთჷ. ართი დიდი ღოლი * ჭყონიშა მითი̄ლჷ დო თექ ქიმთოდირთჷ. დროქ ქჷმორთჷნი, სქუაქ ქა̄შუ̄ - ბოშიქ.</p>
      <p>ათე სერს ქჷმორთეს სუმი ტორონჯეფქ დო თე ჭყონც ქიგლადოხოდეს. - ათე ბოშის მუში ბედი მეფჩათია? (ენეფი ჸოფე ანგელოზეფი)</p>
      <p>უნჩაშიქ თქუ̄. - წყარც დიშქვიდასია.</p>
      <p>ოშქარქ თქუ̄. - ჯაშე გეგმალას დო დოღურასია.</p>
      <p>უკულაშიქ თენეფიში განჩინება ვედეჯერჷ დო თქუ̄ - რადგანც თენა უშქურიში სქუარენიე, სუმი ნარტიქ გეურთასია. - ჯგირია - უწი̄ს მაჸალეფქ დო ქოფურინეს. ათენეფიში რაგადის ირფელც თე დიდა ირჩქილე. ძალამქ ქაშქურინჷ, მარა მუ ოკო ქიმინჷკონი?</p>
      <p>თე ბოშის დიდაქ სახელო ბეგო ქიგიოდჷ. თე ბაღანა ირი დღაშე გასაკვირო ირდუ̄. შქვითი წანაშა ქიმერთჷნი, ხეთ და̄ჭყჷ ჭიჭე- ჭიჭე ნადირეფიში ჭოფუა. ქჷმუჸონანდჷ დიდას დო ხორცით სქჷდჷდეს. ართიშა ათე უდაბური ზღვა პიჯიში ტყაშა მოლართჷ სანადიროთ ხენწჷფეში სქუაქ. გიოჯინჷნ, კოჩი ვახორანც სახოც ფერი დიხას ქოძირჷ ტარკალე ბოში მირულენი. თე ბოშიქ ქოძირჷ დღას ვოუძირჷნ ფერი კოჩინი, თიშენი რე მუთ მირულენი. გამათხოზჷ მაჯინექ ოჭოფალო, მარა ბოშიქ ენტჷ.</p>
      <p>დიდაშა ქჷმორთჷ დო უწუ̄ - ართი მუდგარენი ბძირი ათე ჯგურა, თეჯგურა დო ირფელი ქეჩუ̄ დიდას.</p>
      <p>დიდაქ გეუ̄ნწყჷ, მუჭო თი კოჩი მაჯინე რენი, მუჭო ჸვილუნს თინა ნადირენსჷნ, თენეფი ირფელი ქჷდა̄გურუ̄.</p>
      <p>მიდართჷ ბოშიქ დო ტყას ქიმიოტყობჷ, თეურე დუჭყჷ ჯინა, მუჭო ცხენც გითმედოხოდჷდჷ დო მუჭო ქაშქვილი დო ქასაგანს ხვარენდჷნ. უჯინჷ თეს ირფელს ბოშიქ დო ქიმკიწონჷ.</p>
      <p>
        <pb n="96"/>
        ეზჷმა ხანც, ჯოღორეფი მითორე ტყას მონადირეფინ, თენენქ კოჩი ქიმთახვილეს ტყას დო დიჭყეს ლალუა.
      </p>
      <p>ხენწჷფეში სქუაქ ქიმირულუნ, ქოძირჷ კინი თი ტარკალე ბოში. ბრელი ეხვეწ, მარა რადგანც ბოშის მუთუნქ ვაგაგინჷნ, ვაგუჩენდჷ. ათეწკჷმა ხენწჷფეში სქუაქ გამათხოზჷ ცხენით დო ოჭოფჷ ბოში. - მიში სქუა რექ? ვარა თე რიგი უდაბური ტყას სი ხვალე მუ გოკო?</p>
      <p>კითხჷ ხენწჷფეში სქუაქ.</p>
      <p>მარა ბოშის პასუხიქ ვემიაჩინჷ, რადგან თიში სიტყვა ვოუჩქიდჷნ.</p>
      <p>ხენწჷფეში სქუაქ ჸუნაფა მუნდომჷ, თითო მუკოქუნალი გამკინწყჷ დო ბოშის ქჷმკა̄ქუნჷ. მოლეჸუნჷ დო მოლართეს ჟირხოლოქ. სიდე დიდა უწონებუდჷ თე ბოშისჷნ, თი შარას მუჭო გინაჩირთეს დო ბოშიქ ვედჷ. დუნძალჷ ხენწჷფეში სქუაქ, მუშურთეს ჩხუპიქ დო თე ბოშიქ დოჸვილჷ ხენწჷფეში სქუა. იში იარაყეფი დო ცხენი მუქ დესაკუთრჷ. ქჷმორთჷ დიდაშა. დიდას გუკვირდჷ. - თენა მიში რე ნდო ვარა მუნერო გაშუ̄ სი? ბოშიქ ირფელი ქეჩიუ. ჯგირი, ორენა თეშ უკული უმოსი მონწყილო დო გოჯინელო. გეხე ე ბოში ცხენც დო გილურც ირ დიხაშა მიკ-მიკი. ართ დღას თე ბოში ვარე მუში დიდაწკჷმა. თე დროც, ათე ჭყონიში ჯინჯიშა ქიმიოგორუ̄ ვითოჟირი დუდამი კაჟი ნდემქ, ჸოროფა გაგმუცხადჷ თე ოსურც ნდემქ დო გილურც მალა-მალას, მუჟანსჷთ ბოში ვარე მუში დიდაწკჷმანი. ათე ბოშის ჯოხო ბეგო. ოსურც ხოლო ქეჸოროფჷ თე ნდემქ ძალამქ. - მუს აკეთენც ჩქინი ჸოროფა! ბეგოქ ქეშმატყვესდა, ჟირხოლოს დოპილუნა. ინა უშქურიში სქუარენ დო იში მორია ეჩი ჩქიმცალს ვეშუ̄ლებჷ, მარა სი ართი ქიმინი,</p>
      <p>უწუ̄ ნდემქ ოსურც. - მუჟანც ქჷმორთას ბეგოქჷნ, უწი̄ - სქანი მუმა თი რიგი კოჩი რდჷ - ქაშქვილიში ძაფის ჟირ ხოლო ჩანჯი კითეფიშა ქჷგიკჷრანდჷ დო გუნჭირანდჷნ - გოსოფჷნდჷ - ათენა ვარენო ქუწუ̄ე ბეგოსჷნ, მიდეჸონი ეთი კჷრდეშ გინაჯინუშა დო თექ ქაღოლინაფე̄ ირფელი თენა. კითეფი აკიკირას დო ვაგასოფასჷნ თიწკჷმა, გინუჯიკე დო რობუს გიორგინე̄. ინა თექ ქალაღურჷ დო ჩქი იპიქ ჩქინ დუდშულო. - ძალამი ჯგირია - უწუ̄ ოსურქ.</p>
      <p>ქჷმორთჷ ბეგოქ დიდაშა დო ქჷმუღჷ ბრელი ხორცი ნადირეფიში.</p>
      <p>
        დიდაქ უწუ̄ 
        <pb n="97"/>
         - მუა-სქანი თი რიგი კოჩი რდჷ, ნამჷდა ქაშქვილიში ძაფის ჟირ ხოლო ჩანჯ კითიშა ქჷგიკჷრანდჷ დო გჷკინანდჷნ, გოსოფჷნდჷ. მიფშათ ეთი კჷრდეშა დო თექ ქჷდობხოდათ, დაბა სი ქჷგაღოლე̄ თეში და.
      </p>
      <p>მიდართეს დიდა დო სქუაქ დო ქიგნოდოხოდეს თე დიდი კჷრდეში დუც. ათაქ გენწყჷ ბეგოქ ძაფი მუში შქვილს დო ჟირხოლო ჩანჯი კითი ართიანიშა ქიმიოკჷრაფუ̄ დიდას. გუ̄კინჷ, მარა ვაგასოფჷ. გინუჯიკუ̄ დიდაქ დო გიორგინუ̄ რობუს. იკერკელჷ ბოშიქ დო სოდგენი თუდო ქაჲთირგინჷ ქუალონც. ღურათ ვა ღურე, მარა აურეშე ეკულა მუთუნც ვეშულებჷ უმუხვარებუო. ხელეფი ოკოკჷრილი აფჷ, კჷრდეში გილნალეფი ოკოტახილი რე, ოჭკუმალი ვოუღუნ დო დიდი ში̄წუხჷ.</p>
      <p>ღორონც თხუ̄ - მა სქანდა მუთუნი ვადამშებჷ დო ათაში მუშენი დამასაჯი? მითხუ̄ სქანდა, ჟირი თახვიში ლაკვეფი ქომუჩე̄!</p>
      <p>ათე მინუტის - ჟირი დიდი ჯოღორეფქ ქჷმორთეს, ქალუდირთეს იქილე-აქილე დო წყუნაფილი ხეში ლოტკუა დუ̄ჭყეს. ბეგოს მუ უჩქჷდჷ, ნარტი გეიალედჷნი? ვარა შხვა დიდი მუთუნც ინარტენდჷ. ართი დღას მოვაჭრე ურიეფქ ქჷმორთეს დო ათე კჷრდეში დუც ცხენს ოღალჷ გამანწყეს. ცხენი ოდიარეშა გუ̄ტეს, მუნეფქ ქჷმისვანჯეს დო ოჭკუმალიში ჭკუმუა და̄ჭყეს. ათე დროც, ართი ჯოღორქ ეკილჷ თე რობუშე დო შორიშე ქიმიანჯირჷ ოჭკუმალიში მაჭკუმალი კათეფს.</p>
      <p>ურიეფქ იფიქრეს - თე ჯოღორი ჯგირი ჯოღორი ქორე მიდგაშირენი, მორთი, ქიმიფრჩქვანუათ დო ოპჭოფათ.</p>
      <p>ქუჸოთეს ქობალი ჯოღორც.</p>
      <p>ქიხვამილუ̄ ქობალი ჯოღორქ დო კჷრდეშა გალერულჷ. ათე ქობალი ქემუღჷ ბეგოს დო ქოჩჷ. ჟირხოლო ჯოღორენქ ეშელეს ჭიჭე ხანიშ უკული კჷრდეშე. - ქა̄რწყექო, ართიქ მაჟირა ჯოღორი ქიმიჸუნჷნი̄? - თქვი̄ს ურიეფქ დო ქუჸოთეს ქობალი ჟირ ხოლოს.</p>
      <p>ქობალი ქიხვამილე̄ს დო კინი რობუშა გიოლეს. ურიეფქ იფიქრეს - თე ჯოღორეფი ქობალს ქიხვამილუანა, ვაჭკუმუნან თეში სორე მირულენა?</p>
      <p>უჯინეს შორიშე ჯოღორეფს დო მუჭო ქიმერთეს კოჩიშან, ქოძირეს. - მუ ანდამიორიშ სულიერი კოჩი რექია?</p>
      <p>
        დუძახეს ურიეფქ.
        <pb n="98"/>
         - მა ვორექ გაჭირებული კოჩი დო შურო ღორონთი ქორწანანდა, ბაწარი ქალამჸოთით დო გეკომჷჸუნით ეკი.
      </p>
      <p>ეშარაგადუ̄ ბეგოქ.</p>
      <p>ოღალეში ბაწარეფი ართიანც ქემუსქვეს, დუდი ჯოღორც ქჷდა̄კინეს, მეუკინჷ ჯოღორქ დო ბეგოშა ქიმერთჷ. გვალო ვემიანჭჷ ბაწარქჷნ, ართი თოფი ნარმა ქემუსქვეს ურიეფქ და ბეგო ეშე გეშეჸონეს. გუნწყეს ხე კჷრილი აფუდჷნ, ოჭკუმალი დო ოშუმალი ქოჩეს. ქჷმასვანჯეს ჯგირო დო უკული კითხეს - მუ კოჩი რექ სი?</p>
      <p>ბეგოქ მაჸუნ დო ქეჩიუ მუში გაჭირება ირფელი. - მუს აკეთენც ანწი ჩქიმი რინა, ჩქიმი რაში დინაფილი მაფუნ დო მის ჸუნსჷნ ვამიჩქჷნ, დიდა სორენ, თით ვამიჩქჷ! - მუჭო. მუჭო?</p>
      <p>მიორაგადუ̄ მუდგაქიენ.</p>
      <p>მიკიჯინესჷნ, კოჩი ვაძირეს დო ძალამქ გუკვირდეს. - მუქჷრდჷ თაქ მიორაგადუნ?</p>
      <p>თქუ̄ ბეგოქ.</p>
      <p>ათაქ ჭყონიში როკი გედგჷ დო თექ თქუ̄ - რაგადით მარდჷ ფთქვინ, მარა მუშო გოკო სქანი დიდა სორენ გიჩქჷდას, იშა სი მუთა გაღოლე. - მაღოლენ დო ვამაღოლენ, ინა ჩქიმი საქმე რენ დო სქანდა მითხუ̄ ქომიწუე, შურო მუთუნი ქოგიჩქჷნდა. - უწუ̄ თენა ბეგოქ.</p>
      <p>ასე თენა ურაგადჷ - სქანი დიდაქ მიდაჸუნჷ ჩილო ვითოჟირი დუდამი კაჟი ნდემც, თიშეთ სქუაქ გეურჩქინდჷ, მარა სი ფიქრენქჷნ თიში მამალას თიში ბინა სი ვაგაგორე.</p>
      <p>ბეგოქ თქუ̄ - ვაი, ახავაი, ჩქიმი რაში სორენ ქომიჩქჷდასი?</p>
      <p>როკიქ უწუ̄ - ათე მინდორც გიაჸუნი დო სქანი რაში თექ წჷმორე ონანგერამო. ბრელი ათხოზეს, მარა მითინც ვა̄ჭოფჷ. - მიდართჷ ბოშიქ, გეგმეთხუ̄ ურიეფს, ძალამი მადლობა უწუ̄ ინენს, მუ საკურელიე.</p>
      <p>მინდორც დასურო ქიმწახვილუ̄ მუში რაში. რაშიქ ხეთე ქიჩინჷ მუში მინჯე ბეგო დო ქიმიოჭირხინჷ. ქჷმორთჷ დო ბეგოს ქაწუდირთჷ. ბეგოქ ოჭოფჷ, ონანგერი გამანწყჷ დო ჯგირო გოფუჩონჷ. ართ მარას ქორე თაქ მუში რაშამო. ართ მარაშ უკული, მუჟანსჷთ შური ჯგირო</p>
      <p>
        <pb n="99"/>
        მიდგჷნი, მიდართჷ მუში დიდაშ ოგორუშა. გილართჷ ირ დიხას, ართ წანას, მაჟირა წანას, ირ კოც თეს კითხულენც, მარა მუთუნქ ვაგაგინჷ.
      </p>
      <p>გიშელჷ ბეგოქ ართი დიდი მინდორიშა; მიოჯინუო, ქჷმურს მიდგარენი რაშით აშონ ქოძირჷ. ჭე შორიშე ოკო ალულუან ართიანც, ეფერი დროს დუძახეს ართიანც. - მუ კოჩი რექ სი? - მა ვარი სი მუ კოჩი რექ?</p>
      <p>წჷმურაგადეს ართიანს იშა-აშო დო ქა̄ჸოთჷ ეზჷმა ხანც თი კოჩქ ბეგოს ქასაგანი. საგანქ ბეგოშ რაშიში კუჩხიშ ფოლოს ქჷმოხვადჷ. ვალიშ მამალას მჷკართინუ̄ ბეგოქ საგანი დო ქა̄ჸოთჷ რაშის ოჸვილარო. მოხვადჷ რაშის დო ხათე შური გატებაფუ̄. ქჷმაჭიშუ̄, მუ ოკითხე რენ დო უწუ̄ - სი მუკოჩი რექ, ვარა მუთ გამიბედი მა ქასაგანიში ჸოთამა?</p>
      <p>ათე ახალგაზრდა კოც ჯოხო თათრაყანი დო გულთააზრილე მუთ ქეჸანას ქორენ, ირფელი ქუჩქჷ. ათე ბეგო მუ აფუ მუსჷნ, თეთ ქუჩქჷ, მარა ეშენი მუთუნი ვოუწუ̄. ათე ბოში რე ბეგოშ ჯიმა, ნდემიში სქუა. - ვადოპილა დო მათი კოჩი გაჸიქ,</p>
      <p>უწუ̄ ბოშიქ ბეგოს.</p>
      <p>ბეგოს მეწონჷ თე ბოშიქ დო დეჯიმალეს - ართიანს ქიმიოფუჩეს - მუთუნნერო, მუთუნ საქმეს ართიანს დღას ვაუღალატანინ.</p>
      <p>ბეგო დო თათრაყანი ჟირხოლო ართიანც გჷნა, მუჭოთ ჸვალი ჸვალიშე გამლაკვათი. და̄ჭყეს ჟირხოლოქ ულა დო მუნეფიში ამბეს ართიანც ქეჩიებუნა.</p>
      <p>თათრაყანქ უწუ̄ - ჩქიმი ჯიმა, ბეგო! მა მიღჷ სქანდა ართი ოთხუალი დო, მუჭოთ ახალ მინაფუჩინ, იმენდი რე თიშენ ვაგმაცუდენქჷნი! - სი დო მა დიდაშე ჯიმალეფი ვორეთ, ჩქიმი მუმა კაჟამ ნდემც ქჷმაპატიენქ და, სი გიჩქჷნ დო სქანი ჯიმალობას.</p>
      <p>ბეგოს ნაბეტანქ ეწყინჷ, მარა ფუჩიქ იშენი ვაგატახჷ. - ჯგჷრი, მიპატიებჷ,</p>
      <p>უწუ̄ ჯიმას.</p>
      <p>იდეს დო ქიმერთეს კაჟი ნდემიშ ჸუდეშა.</p>
      <p>ნდემქ დიტყობჷ.</p>
      <p>
        დიდაქ უწუ̄ სქუას - მინორე თი სუმარი მორჸჷნსჷნი? - მინორენდა ბეგო რე, ჩქიმი ჯიმა დო სქანი სქუა.
        <pb n="100"/>
         - ნანა, მა იშა დუდი ვამაძირაფე, ვარა სოლე მიჸუნი, სო ძირი?
      </p>
      <p>თათრაყანქ უწუ̄ დიდას - თქვანი დანაშაურობა ირფელი მუჭოთ სინ, თეში ჩქიმი მუმასჷთ ქჷგაპატი̄ს ბეგოქ დო ჸვილუაშა ვაგაშქურინანი.</p>
      <p>უწუ̄ სქუაქ დიდას.</p>
      <p>მინი̄ლჷ ჸუდშა ბეგოქ. დიდაქ ქჷმორთჷ დო გაჯუნჷ.</p>
      <p>მაჟირა დღას ჟირხოლო ჯიმალეფქ ონადირუშა მიდართეს, ბრელი ნადირი დოჸვილეს დო ჸუდეშა ქიმიღეს.</p>
      <p>გილულა დრო გიშაშქუმალირო თენეფი ჟირხოლო ონადირუშა.</p>
      <p>ართ დღას ნდემქ უწუ̄ ოსურს. - მუ ამდღა დო მუ ჭუმე, ბეგო იშენი დოპილუნა ჩქი. მა გინიფრთუქ დიდი გოფურაფილი შანთ რკინათ დო ჟი მჷნოლ კარს დინახალეშე ქიგლებდვალუქ. თათრაყანი მჷნილენსჷნ მუთუნ ვარი დო ბეგო მუჟანს მჷნილენსჷნ, კჷსერს ქიგვანთხუქ დო თექ ქიგვოჭყანჭყა.</p>
      <p>ჩილქ ჯგირია უწუ̄ დო დეთანახმჷ.</p>
      <p>თათრაყანი დო ბეგოქ ნადირობაშე დირთესჷნი, ჸუდეშა მონულა და̄ჭყეს. თათრაყანქ ქვარაშ ქუა ქიმიგონჷ დო ბეგოს შე̄ხვეწჷ - არიქა, ქომიძღირკე̄ დო ჸუდეშა გემნომჸონი, ვარა ქობღურუქია.</p>
      <p>ბეგოქ ქიძღირკუ̄ დო ჸუდეშა გემნიჸუნჷ. დემქ გიანთხჷკონ, ჟი თათრაყანი დჷ დო ეშ ჸვილუა ის ვააკოდჷ.</p>
      <p>მაჟიაშა ხოლო დოსხუნეს - დიდი ლასირელი არგუნო გინიფრთჷქ დო თუდო კარც ქიგიბჯირუქ, მუჟანს ბეგო მჷნილენსჷნ, ეშე ქჷვარაგუქ დო გოპჭკირჷ. - ჯგირი,</p>
      <p>უწუ̄ ოსურქ.</p>
      <p>ქჷმორთეს ბოშენქ. ჸუდეს დეხოლესჷნ, ჯიმაქ უწუ̄ ბეგოს - სი კოჩი, თეზჷმა ხანი რე ართო ვორეთ დო სი მუშ მამონკა რექჷნ, ვამიჩქჷ, დღას ვამიძღირკუაფჷქ - მორთი დო ქჷმარძღიკი! - ბოში, ჩქჷჩქჷ ხოლო ვავორექ, მა სი გაძღირკე. უწუ̄ ბეგოქ.</p>
      <p>ვადუჯერჷ დო ქიძღირკუ̄ ბეგო ჯიმაქ. ათაში გემნიჸუნჷ ჸუდეშა დო გესქიდჷ დიო დღარო ბეგოქ ღურაშე.</p>
      <p>კინი მიდართეს ონადირუშა ბოშენქ.</p>
      <p>
        ნდემქ გინოჭყვიდჷ ჟირხოლოში ჸვილუა ქუჩქჷ, მუჭო ჯიმა მუში ოხვარჷ ბეგოსჷნ. ბეგოს ირფელი ქუწუ̄ მუში ჯიმაქ ტყას 
        <pb n="101"/>
        - ამჷსერი ჩქი ქიგმანთხჷნა ჩქიმი მუმა მაჸვილარო დო სი მუჭო დოიძახე̄, ეთიმწკჷმა მარჯვეთ ორდა!
      </p>
      <p>ოკარზეს დაჩხირი დო ორენა ტყას.</p>
      <p>გერჩქინდჷ ცაში ქვინჯიშე ჭიჭე მუნაფაქ. თეში გედიდარჷ ნამჷდა, სარკილი სერი და̄რუმუ̄. თენენც დაჩხირი ურზჷნ თეც დეპირდაპირჷ. - ჯიმა, ბეგო.</p>
      <p>უწუ̄ თათრაყანქ. - ეთინა ჩქიმი მუმა დემი რე! მუნაფათ გინორთელე დო ასე რე გიმანთხუნანი. მარჯვას ორდა!</p>
      <p>მუჟანც მუნაფაქ დეხოლჷნ, ჟირხოლოქ ქაშქვილი დო ქასაგანი ქაჸოთეს. მუნაფას ქჷმოხვადჷნ, თი რიგი მიოღვარუ̄ - ცას მურიცხი გამასოფჷ. ქეგთაბაზჷ თუდო უშველებელი ნდემქ.</p>
      <p>ჟირხოლოქ სატევარი გელენწყეს დო დუჭყეს დუდენც ჭკჷრუა. მარა მუს აკეთენდჷ - ართის მეკვათჷნდესჷნ, მაჟიაში კვათუაშა წოხოლენი ნაკვათა კინი მითიარდჷდჷ. ბრელი იწვალეს, მარა მუთუნქ ვამეხვარჷ. ქჷმა̄ჭიშეს გოთანაქ. ქჷმოფურინჷ ართი ჭიჭე ჩიტიქ დო მიოძახჷ - ნაცარ-ტუტა, ნაცარ-ტუტა!</p>
      <p>მიდერულჷ ბეგოქ დო ნაკვათას არძას ნაცარ-ტუტა ქიგიორღჷ. ათენერო დაჩაფანეს ნდემი. დემქ ჸუდეშა ვამორთჷნ - ჩილქ იფიქრჷ - დოჸვილეს ბოშენქ ჩქიმი ქომონჯი! მორთი ართის ფქიმინ - დემიშ მჷნაღელი ტურაში წამალი მიღჷ, ეთის ბეგოში თია ქობალს ქიმშვოჸოთა დო დოპილჷნქია. დოჭჷ სუმი ქობალი, ართის წამალი ქუკათუ̄. ბოშეფქ ქჷმორთესჷნი, თათრაყანქ ბეგოს გაგწუღჷ მუში ქაშქვილი დო ქასაგანი დო ოხორხალეს ქიმკაპონჷ. მჷნი̄ლეს ჸუდეშა. დიდაქ ტაბაკი გუნწყუ̄. ნაწამალ ქობალი ბეგოს ქაწუდგჷ. ჭკუმუაშ დოჭყაფაშა სქუაქ უწუ̄ დიდას - არიქა, ნანა! გალე ოხორხალეშა ქაშქვილი დო ქასაგანქ ქიმკმოჭყორდჷ. არიქა, თახვიში ლაკვენქ ვაწაჸუნასია, აშო გამნომღია.</p>
      <p>გედირთჷ დიდაქ დო გალე გაგმირულჷ.</p>
      <p>თათრაყანქ გეჭოფჷ ბეგოშ თია ქობალი დო დიდას ქაწუდგჷ, დიდაში თია - ბეგოს.</p>
      <p>
        ქჷდოხოდეს დო ჭკუმუნა. დიდაქ მუჭო ართი ლუკა ოჭკომჷ დო ხათე ხოლო დოღურჷ. - აი, ჯიმა, ათე ოსური სქანი დიდათ რდჷ დო ჩქიმით. მარა რადგანც სი ქჷმგოფუჩინი, სქანი ღალატიშა ვემშმართჷ დო ქარწყექ, მუჭო ჩქიმი დიდას უღალატინი! თაქ ჩქჷ ვორდათ ანწჷნი, 
        <pb n="102"/>
        მუთუნიშა ვაღირჷ! დიდაშ მაჸვილარს დომიძახჷნა - გეგნვოლათ შხვა ქევანაშა.
      </p>
      <p>ჯგირია - უწუ̄ ბეგოქ.</p>
      <p>მუთ აღედეს - მიდეღეს დო ნდემიშ ხორუა-მახორობა ირფელი დაჩხირს ქიმეჩეს.</p>
      <p>იდეს, იდეს დო ჟირი ორთუ̄ შარას ქიმიოდირთეს. - ჯიმა, ბეგო! ათე შარა ჩქინი მართუალიე. სოლე გისხუნუნ, თეურე მეუ!</p>
      <p>ბეგოქ გაგშაგორჷ მარძგვანი შარა. ჯიმაქ უწუ̄ - ათე ჩქიმი სატევარი სი ქოჲღუდას, სქანი სატევარი მა ქომუჩი. მუჟანს სატევარიშე ზისხირი ჭვათაფის დიჭყანსჷნ, გაჭირებულო იპი̄ქ დო მჷმეხვარი. თაში აღოლე სქანს ხოლო. სი აწორხვადჷ შარას ართი წყარი. ეთიშა სქანი თახვიში ლაკვეფი ვენაშქვა, ვარა ორქოთ გიჸინუნან დო მოძრაობა მეუდინჷნა. მუჟანს წყარიშა ქიმერთე̄, ხუთ გეშეღი წყარი დო ჯოღორენს დუც დო ოჭიშის ქიგნა̄ბი. დო თითო- თითოთ ნჷშით გემნიჸუნი.</p>
      <p>გაგმეთხი̄ს ართიანს დო მიდართეს.</p>
      <p>ბეგოქ ირფელი თეში შიასრულჷ, მუჭოთ ჯიმაქ უწუ̄ნ.</p>
      <p>ართი ქალაქიშა ქიმერთუნ - ქოძირჷ ართი დიდი დოხორე. ათეს ქჷგოჸუნს მჷკ-მჷკი მაღალი მასარეფი დო თითო მასარს თითო კოჩიში დუდი ქიმწოციკჷ. ქიმერთჷ ართი დედჷბიში ჸუდეშა დო კითხჷ - თენა მიში დოხორე რე დო ვარდა თეზჷმა დუდი მუამბე რე? - ნანა. ათენა ხენწჷფეში დოხორე. თე ხენწჷფეს ართი ოსურსქუა ჸუნც. თიში მათხუალი მით ვარენო ქჷმურსჷნ, თის უწი̄ნა - ჩქიმი ოსურსქუაში თხუალა ვარენო გოკონდა, მეუ ათე დო თე ტყაშა დო თეურე მაჟირა დღას ქჷმგართე ცოცხალო და მერჩა ჩილო დო ვარდა სქანი დუდი აჸი̄ მოღალირი დო მასარს მოჩანაფილი. - ბეგოქ სადილი ოჭკომჷ დო დედიბის უწუ̄ - მუნერო მინოფრთა მა თი დოხორეშა. - ჟაშხა დღას ვეზირი გიმილენს გალე დო გაგმაცხადენს - მინორექ მათხუალი მუთუნიშია. თქუანს; თიმწკჷმა მინილი სი დო ქოჲწი̄ნა მუ ქიმინე̄.</p>
      <p>ქიმერთჷ ბეგოქ ჭიშკარიშა. ვარე კარი გოჯამილი. ბეგოქ მოურქიუ ცხენს დო ჟი-დი-ჟი ქოფურინჷ ქიშკარს. ქა̄ჸუნეს ჯოღორენქ ხოლო. ეზოშა მინილჷნ, ცხენი ქა̄ლაჸაფინუ̄.</p>
      <p>
        ხენწჷფექ გეკვირუ̄. 
        <pb n="103"/>
        - მუ კოჩი რე თე უდროოთ დო უშარეთ ჩქიმი ოზეშა მჷნულა გაბედჷნი? - მა გოხოლჷქ ბეგო, უშქურიში სქუა, სქანი ოსურსქუაშ ოთხუშა გახოლით დო ოკო ქომუჩე̄. - მეუ ათე დო თე ტყაშა, ართი სერს თექ გაჩენდი დო მაჟირა დღას ქჷმგართჷ ცოცხალო და, სქანი იჸი̄ ჩქიმი ოსურსქუა. - ჯგირია - უწუ̄ ბეგოქ დო მიდართჷ თი ტყაშა. ქუჸუნეს კოჩი შორიშე. მუჟანს ტყაშა მითილჷ ბეგოქჷნ, ე კოჩქ დი̄რთჷ აშო.
      </p>
      <p>ბეგოქ დოჸვილჷ ხათე ნადირი, ნადირიში ხორცი გეიობუმუ̄ დო დაჩხირი ქჷდა̄რზჷ. - წვადის ქოჭუნს ბეგო. ეფერ დროს ართი დედჷბიქ ქიმიოქურქულუ̄. - მუ გოკო, სი საწყალია! - უწუ̄ ბეგოქ. - ჩხოულეფც ბგორჷნქ, შარას გევოჩირთი დო მითინი მარდიანი ქორექჷ და, ამჷსერი ქეშემინახია. - აშო მოზოჯია - უწუ̄ ბეგოქ. - სქანი ჯოღორეფიშა მოშქურუნ დო ვემვოთინანქია. - მა მუ ბღოლა ჯოღორენსია? დაკჷრალი მუთა მიღუნია.</p>
      <p>დედჷბიქ ჟირი თომა გაჲთისოფჷ დო ბეგოს ქუჸოთჷ. - ათენა თითო, თითო ჯოღორს ქიგედვი კჷსერს დო ქიმკჷკირუნია.</p>
      <p>ბეგოქ თითო თუმა ქიგედჷ თითო ჯოღორს კისერს დო მართალო დიდი ჯაჭვით ქიმკისქანჩჷ ჯოღორენქ.</p>
      <p>ქჷმორთ დედჷბიქ დო ოლე ქალუდოხოდჷ ბეგოს. ბეგოქ წკჷრიში ხორცი ხეს ქჷდა̄კინუ̄. ენა ხათე გეყირტჷ. უკული მიკართჷ ლადირი ხორცის დო არძა ართო გერქამჷ. - მუს რე ორთჷქჷნი.</p>
      <p>უწუ̄ ბეგოქ.</p>
      <p>ენა ვამიბაღ, სი ხოლო მოკოქია. - არიქა, ჯოღორეფია - მიოძახჷ ბეგოქ.</p>
      <p>ჯოღორეფი კჷრჷნ დო მუ ქიმინან!</p>
      <p>დედჷბიქ ბეგო ხოლო გეყინტჷ.</p>
      <p>
        ათე სერც თათრაყანს სატევარიშე ზისხირქ დუც ქიგიაწვათჷ. - ვაი, ჩქიმი ცოდა, ბეგოქ ქჷნოსქიდუა. ქიგედოხოდჷ მუშ რაშის დო მიდართ ბეგოში ოგორჷშა. ქიმერთჷ თე ქალაქიშა. დედჷბის თექ ხოლო კითხჷ თე დოხორეში ამბე. დედჷბიქ ირფელი ქუწუ̄. გიაჸუნჷ ბეგოშ ჯიმაქ დო მითი̄ლჷ თი დიდი ტყაშა. თექ ნადირი დოჸვილჷ. დაჩხირი ეკარზჷ დო ქეკაჭოფუ̄ ოჭუს წვადი. მუდგაქიენ 
        <pb n="104"/>
         მიოქურქულუ̄. ათეს ჸუნს ხოლო ჟირი ჯოღორი. ათექ ხოლო იჸუ̄ თი მუში ჯიმაში მაჭკომალქ. ქუჩქჷ ენა ირფელი ასე თათრაყანს. - მორთია აშოვა - უწუ̄. - სქანი ჯოღორეფიშა მოშქურუნია.
      </p>
      <p>მუ ბღოლა მავა, დაკჷრალი ვამიღუნია.</p>
      <p>ქიმეჩჷ ოსურქ ჟირი კაკალი თუმა. - ათენა კჷსერს ქიგედვი თითოს დო ქიმკაკირანს მუშითია.</p>
      <p>გაჲწუღჷ ენა ბოშიქ დო დაჩხირს ქაგმაჭუ̄. მინი̄ლჷ დედჷბიქ, ქჷმშადოხოდჷ დაჩხირს დო ხორციში ჭკუმუა დიჭყჷ, ჭვილი დო ლადირიში უჲშუგორუო. - მუს რე ორთჷქიე - კითხჷ ბოშიქ. - მოიცა, სი ხოლო ვამობაღუქია. - არიქა ჯოღორეფია - დიძახჷ თათრაყანქ.</p>
      <p>ჯოღორენქ ქოქანჩეს კიბირეფი დო გოზინდეს როკაპი დედჷბი.</p>
      <p>სატევარი გელენწყჷ დო ქიგიობიჯჷ კჷსერს თათრაყანს.</p>
      <p>გეკაჸოთინაფუ̄ აშო ბეგო. მარა ღურელი რე კოჩი. - მუ აცოცხლენს თეს?</p>
      <p>კითხჷ ბოშიქ.</p>
      <p>ვარაგადანს როკაპი.</p>
      <p>ართი ჭიჭე ჭუკიქ გაშერულჷ ხვირატეშე დო წყარიშა დინი̄ლჷ, მოლართჷ დო შოლირი კუდელი როკაპის თუდო ათოღურუ̄ დიდა ჭუკინ თეს ქიგნუს დო გა̄ცოცხლჷ.</p>
      <p>ბეგოს ხოლო, ქიმიღჷ თე წყარი დო ქიგნაბჷ მუში ჯიმაქ, ბეგოქ გეცოცხლჷ. ჯოღორენს ხოლო ქიგნაბეს დო გაცოცხლეს.</p>
      <p>დოჸვილეს როკაპი თექ დო მოლართეს ხენწჷფეში ჸუდშა. ბეგოს გურგინი ქიგუდგეს თი ცირაშა, ბჟა უძირაფუშა. დიარაქ გეთუნი, მიდართეს ჟირხოლო ჯიმალენქ დო ბჟა იოლჷში ხენწჷფეში ოსურსქუა ქუთხუ̄ მუში ჯიმას ჩილო ბეგოქ. უკული დირთჷ მუშ მუანთილიში ჸუდეშა დო ჩებარუ̄ ქეჸანაშ უჩაშალა.</p>
      <p>ირ კოჩი თიში ძლიერებას მიაშიშანდჷ. რადგანც ჟირხოლო ჯიმალეფიში სახენწჷფო ართიანც მეუძჷდჷნი, ინეფიშა ხექ მითინც ვეგიარაჸუ̄ დო ცხოვრენდეს შვიდობიანო დო ჯგირო. თითქმის გერი დო თხა ართო იდიარდეს.</p>
      <p>
        სუმი უშქური. სუმი ბერწული, ღორონც ვამულასჷდას სქანი ხეში მოწიული.
        <pb n="105"/>
         სოჲშა ტკიბირით წყარი ვეკიბღე, სათითის ღუმუ ვენვაკეთე, ლიშით ვემშუოზუე დო ჭიჭე კითიში ბირცხათ თინა ვადვოგე̄ - ეთეჲშა თეშ მაკითხე დო მარჩქილეს დუცუ ვარჭუებუდანი.
      </p>
    </body>
  </text>
</TEI>