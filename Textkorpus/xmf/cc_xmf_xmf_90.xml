<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="xmf">LX. თუნთიშ სქუაშ არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district/>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_xmf_xmf_90">
    <body>
      <head>LX. თუნთიშ სქუაშ არიკი</head>
      <p>ორდჷ ართი მოხუცებული. ბურჭული გე̄ჭოფჷ დო ტყაშა მიდართჷ. დიშქა დოკვათჷ ართ ოღალი. თე დროს თუნთიქ გაიშერულჷ, მოხუცებულს ბურჭულ მუდუღჷ დო უწუ̄ იდია აშო...</p>
      <p>ბურჭულამო თუნთიქ მიდართჷ. თუნთის სქუაქ ქჷდე̄ბადჷ, ბოშიქ. თე ბადიდიშ მოდნაღელი ბურჭული თუნთიქ ქჷდა̄კჷნუ̄ დაბადებულს დო უწუ̄ - მეუა, თი მოხუცებულ ცხოვრენცჷნ, თი სოფელიშა დო თე ბურჭული მიში რენ, თქვია. თიმწკჷმა მიკილენცია სქანი მუმავა დო სი თიშ სქუა რექია.</p>
      <p>ბოშიქ მოლართჷ სოფელიშა. ქოძირჷ ართო შაყარელო კათა, დი̄ძახჷ - ბურჭული მიში რენია?</p>
      <p>ბადიდიქ გაიშერულჷ - ბურჭული ჩქიმი რენია!</p>
      <p>ბოშიქ უწუ̄ - მა ხოლო სქანი სქუა ვორექია!</p>
      <p>ქაწი̄ჸუნუ̄ ბადიდიქ თე ბოში; ჸუდეშა ქიმიჸუნუნ ჟირი ხოჯი დოჸვილჷ, ჟირხოლო, თე ბოშიქ ოჭკუმჷ. სუმ დღაშ მუკულაშა ეჩი ხოჯი ოჭკუმჷ. ბადიდის ვა და̄სქიდჷ მუთუნ საქონელქ. ხენწჷფეს ცნობა ქჷმეჩჷ.  - ხოჯი პუნდუა ეჩ(ი) უღუ. დემებადუა სქუაქ დო ჟირ დღას ენა ოჭკუმუა. რთხი̄ნთ, მუდგა იჸინ ქოღოლუათია.</p>
      <p>ხენწჷფექ ბოში იშო ქიჭანუ̄. ბოშიქ გიაჸუნჷ შარას. ქაშეხვადჷ ართ დიდი წყარც. ართ კოც კუჩხი მელე-მოლე ქუგუბიჯგუაფჷ დო დუდი წყარშა ქანუცუნუაფჷ. ართ მოშუმათ, ვერსიშ მაგჷნძას წყარი გედგჷდჷნ, გაშუცალებჷ. თეიშახ ქიმერთჷნ - გამარჯება უწუ̄ დო მაჸალეთ მჷდმაჸუნია. ხენწჷფეს ვაფუქ პეჯებულია. - ქოვა დო ქაკა̄ჸუნჷ. მუჭო მეულა შარასჷ, ქოძირჷ კვარია მეფურინჷნც დო კოჩი გეთხოზჷ. კვარიაქ ჯას ქჷგლაფურინჷ. იკოთხოზჷნ თიქ კუდელ გეტვიტუ; მაჟრა იკმათხოზე კოჩიქ ,კუდელიში მატვიტვალც კურთა გამა̄ნწყჷ.</p>
      <p>თეს ხოლო გამარჯება უწუეს დო მაჸალეთ ქაკი̄ჸუნუეს. მუჭო ქიმეულან, ეჩი უღუ გურთანით ქოხონჷნც ართი კოჩი; თე ნახონას ქოჭკუმუნც - ვებრძღია, ქიძახჷ.</p>
      <p>თენა ხოლო მაჸალეთ ქჷკი̄ჸუნუეს. მუჭო მეულან, ართი კოჩი ჟი ქიჯინე. - გამარჯება, უწუეს. მაჸალეთ მჷდმაჸუნითია. - გაჸუნუთ, მარა, გოღა ონდღეს ქაშქვილი ვოჸოთია დო ამჷდღა ონდღეს თის ველჷქია. უკულ მაჸალეთ გაჸუნუთია!</p>
      <p>ონდღეშა გეუცადეს. ქაშქვილქ ქჷდოლჷ ონდღეს დო ართო მეულა.</p>
      <p>ხოლო შარას მეულან, ართ კოს ჸუჯი დიხაშა ქჷმთუცუნუ. - გამარჯება, უწუეს. მაჸალეთ მჷდმაჸუნითია! - ააა. ასე სუთია, ამბეს იბრჩქილექია. ხენწჷფე რაგადანცია მაფჷ ართი ბოში ჭანაფილია. დღაშე ვით უღუ ხოჯიშ მაჭკუმალია, დო თინას უღალატათ ამსერია, ვარა ჩქიმი სახენწჷფოს ოჭკუმუნსია.</p>
      <p>ათეს იფრჩქილექ მავა. - ოო, თეურენ მაულარ ვორეთ ჩქჷ დო სით მჷდმაჸუნითია.</p>
      <p>თეთ ქაკი̄ჸუნუეს. მუჭო ქიმეულან, ეჩი ერსქემი ართ დიხას ქიგერე დო ართი კოჩი ცალი კუჩხი ვა უღუნ ფერი, თაქ ქიგერე; თი ართი კუჩხი უღუნ, თიშა სქჷბჷ ქჷმუბჷ. თე ეჩი ერსქემს იშო-აშო ქიგლარულუანც. თესჷთ, გამარჯება უწუეს დო თეთ მაჸალეთ ქაკი̄ჸუნუეს. მუჭო ქიმეულან, ხენწჷფეშ ინა̄ლიშ ხოლოშა ქიმერთეს.</p>
      <p>ვეზირეფქ შეხვადეს დო საბზადიშა გამნეჸუნეს. ხენწჷფეს ცნობა ქჷმეჩეს თე ცალ კათეფქ მორთუა, მუ ბღოლუათ თენეფსია?</p>
      <p>ხენწჷფექ უწუ̄ - ართი ხოჯი დოჸვილით დო თინა ამდღა ქოჩით; ამსერი დოხვილით თუნჯიშ ოთახჷს, კარი დოუკჷლეთ, ჟირი  საჯენი დიშქა თუდო ქათუნწკარით, ჟირი ფუთი ნაფთი თის ქჷგა̄ბით, ჯგირო თინა გაფურეთ დო ოჭუმარეს კარი გოუნჯით დო ქიძირეთ.</p>
      <p>ხოჯი ართი დოჸვილეს, თინეფს დოუხაშეს, თითო ლუკაქ ვა ხვადეს. ხენწჷფეს ცნობა ქიმეჩეს თითო ლუკათ ოჭკუმესია! მუ ბღოლუათ თენეფსია? - სუმი უღუ დოჸვილით, ჭიჭე-ჭიჭე იწუჸოთით, ონჯუაშა ქი̄ტყურეთ დო ონჯუას დოხვილით.</p>
      <p>ენა თაში ქოქიმინეს, ონჯუას იშო დოხვილეს ამ სერი თაქ დინჯირითია! დო კრაოტეფი დოუდგეს. კარეფი დოუკილეს. დიშქა თუდო ქათუწკარეს, ჟირი ფუთი ნაფთი ქიგა̄ბეს, თე ოთახჷ გა̄ფურუეს, გალე გა̄ჭითორეს დაჩხირი შორო დო ოჭუმარეს ქიმერთეს. კარიშ გონჯამა დროს დინახალე რაგადი ქიგეგონეს. ხენწჷფეშა ირულეს დო ხეთე უწუეს ვა ჭვე ინეფია, ქორაგადანა დინახალევა!</p>
      <p>ხენწჷფექ უწუ̄ ვარღოლამჷნა ჯგიროვა! დიშქა მანგარო ქათურღვით, ეჩდო ოთხ სათის ირო ოფურეთ. გოფურუნი დი̄ჭუ̄, მორო მუ აღოლე ინეფსია.</p>
      <p>თენა თაშ ქოქიმინეს, ეჩდო ოთხ სათის ოფურუეს, მარა ხვილირ კოჩიქ დინახალენქ, ნამუთ დიხას ჭკუმუნდჷნ, ათექ ნაჭკუმა დიხა და̄რღუ, გვერდ საჯენც ქიგიორღუ. მუ დო მუშ მაჸალეფი ჟი ქიგიორინუ̄. მუჟამ დიხაქჷთ გოფურუნ, წყარიშ მაშუმალ კოჩიქ ირიართო წყარი ობუ დო საჯენს წყარი ქჷმლა̄ბჷ ოთახჷს. გოფურაფილ ოთახჷქ კინე გორგიდჷ თე დროს, თე-ზჷმა ნაფურეფ ოთახჷქ დაჩხჷრიშ ფურაფაშა დი̄ჭუ. დო მირაგადუეს დინახალე ხვილირეფქ ართო კარც მოფხვადათია დო თე კარი ანწი ჭვილი იჸინ დო იშო გოფსოფათია.</p>
      <p>ართო კარც ქჷმოხვადეს. კარი გოსოფეს, გალე გიმილეს. ხენწჷფეშ ოთახიშა მეულა. კარჷშა ქიმერთესჷნ, თენეფიშ ჰავაქ კარი გა̄ნჯჷ დო ხენწჷფეს ქეუფაფუ̄. ხენწჷფექ ხეთე უწუ̄ მუ გონებუნანია? - ჩქჷ მიჭანეთ დო მოფრთითია! მარა ძალამ გლახა ბღოლითია ჟირ დღას ფურაფილ კინას ქჷლმორინეთია, - პატიცემულ ჯგირ ლეთია.</p>
      <p>ხენწჷფექ თენეფც უწუ̄ - გიწიენთ ართ საქმესია. თით მორჯგინით-და, სახენწჷფოს მერჩანთია.</p>
      <p>ენეფქ დეთანახმეს დო რაგადიშა მიშელეს. - ზღვაშ წყარიე მაღალარია, მიდგას წოხოლე მაღენ, თინა რჯგინელი რდასია.</p>
      <p>თქვა ქიმიღით-და, ჩქჷმ სახენწჷფოს მერჩანთია. ვამგაღესდა, მაჟირა სახენწჷფოშა გაგჷნგოჯღონანთია!</p>
      <p>გაშეგორეს თითო კოჩი. ხენწჷფექ გაშაგორჷ ართი დედჷბი. თენეფიქ, უკუჩხე მაჸალე მეჸუნან თენა. მიდართეს ზღვაშა, წყარი ჲობეს ჟირ-ხოლოქ ართო დო აშო დი̄რთეს.</p>
      <p>შარას დედჷბიქ უწუ̄ ხენწჷფეშ საქმეს მუს ბგორუნთ ჩქია! სი დო მა ნელა იბდათ, თაქ ასე მიფშვანდათია.</p>
      <p>ქჷდოხოდეს ართ დიხას. ქიდი̄ნჯირჷ ე ბოშიქ. დედჷბიქ დუდის ფუჩონ გეუჭყჷ, დუდშა ჭკვინჭკვი ქჷმშურღჷ დო წიწილა დუც ქჷმკურინუ̄. თენა უცხირკონუანც, დედჷბი უფუჩონუანც უჩქჷ. თეშა თაქ ქიმიარულჷ. დედჷბიქ გე̄ჭოფჷ მუში წყარი დო მოლართჷ ხენწჷფე ჸურე. ხოლოშა ქჷმორთჷნ, მოულაშა თე ნირზებული კოჩიშ მაჸალექ, ნამუსუთ ჸუჯი დიხაშა მუთუცუნუდჷნ დო ხენწჷფეშ რაგადის ირჩქილედჷნ, თიქ თენა ირფელი გე̄გჷ დო ქოუწუ̄ მაჸალეფს - რჯგინაფილი რე ხენწჷფე, ლურც ჩქჷნ მეწყარეს, ამარ მოურც ხენწჷფეში დედჷბია,</p>
      <p>თე დროს თი მაჸალექ, ნამუთ ქაშქვილც ოჸოთანდჷნ, ეთიქ ქა̄ჸოთჷ ქაშქვილი დო მახვამილუ̄ წყარშა გოტებულს, ლურსჷნ თის. გოუკურცხჷ დო გაჲოლჷ. წყარი მუში ქიხვამილუ̄, დედჷბის ქჷმაჭიშუ̄. კუჩხის სქჷბგ მა̄ბუნჷ, თენა ილუ̄რქუ̄ დო დედჷბის წყარი ქჷდუბჷ. დედჷბი შარას ქიგლეტუ̄ წყარ დობუმილო დო მუქ გეკიღჷ.</p>
      <p>ხენწჷფეს ორჯგინეს ნირზიშენი დო სახენწჷფო მუდუღეს. ხენწჷფე მოჲნალეთ გირინუეს დო იცხოვრეს.</p>
      <p>მამია მიხას ძე ჯახაია.  წლის. სოფელი წარჩე (ნახინგუ)</p>
    </body>
  </text>
</TEI>
