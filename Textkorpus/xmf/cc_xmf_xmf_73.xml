<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">XXXXIII. ახვამილაფა (არიკი)</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district/>
     <settlement/>
    </placeName>
    <date when="1933-07-28">1933-07-28</date>
   </creation>
   <particDesc>
    <person role="speaker">
     <persName>
      <forename>Giorgi</forename>
      <surname>Gogua</surname>
     </persName>
     <age>65</age>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/6643410/abkhazia.html">Abkhazia</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_73">
  <body>
   <head>XXXXIII. ახვამილაფა (არიკი)</head>
   <p>ართ დროს ართი კოს ართი სქუა ნოჸვერდჷ. ოდო, ოსური ქიმიჸუნია, ურაგადჷდჷ მუშ სქუას. - ვა მიპუნანქია! ურაგადჷდჷ სქუა.</p>
   <p>ეჩი დო ვითოჟირ წანაშა ქჷმერთჷნი ეფერ ჟანს, - ამუსერ ქჷმიპუნანქ ოსურსია!</p>
   <p>ოდო ცხენს უნაგერი ქჷგედგჷ თე ბოშიქ დო ქეგედოხოდჷ დო შარას ქიგიაჸუნჷ. შარას მუჭო მეურსჷ, მეფირქენს - სოლე მიპუნა ამსერი ოსური?</p>
   <p>მერაგადანდჷ ხვალე შარას.</p>
   <p>ქიმერთჷ დრო დო ხანქ ონდღეშა დო წოხოლე ქაუხვადჷ ბოშურო მონწყილი ცირაქ. - გამარჯობა სქანია, უწუ̄. - სო ურქ ბოშია?</p>
   <p>უწუ̄ ათე ცირაქ, ბოშურო მონწყილი ცირაქ. - მა სო ურქ-და, ეჩი წანერო გინიფრთიანი, უკული ირო მირაგადჷდჷ ჩქიმი მუმა ოსურ ქჷმიჸუნია. ირო ვარიას ურაგადჷდი მა. ასე ეჩი დო ვითოჟირი წანერო გინიფრთიანი, სადილობაშ დროს - ამსერ მიპუნანქ ოსურს მაქ, უწი̄ ჩქიმ მუმას. ქიგებდოხოდი ცხენს დო მოლაფრთი აშო. ოდო, კოჩი ვა ბძირი, სქანი მეტი.</p>
   <p>ათე ცირაქ უწუ̄ - მა ხოლო თეშ მაღოლჷ. ოდო ამდღა უწი̄ ჩქიმ მუმას - ამსერი ქომონჯიშა ურქ მაქ. ოდო, გინოფრთი დო მოლაფრთი აშო. სქანი მეტი კოჩი ვა მიძირჷ. ოდო, ჩქიმი ქომონჯი სი ჸოფერქ დო მიჸუნი ასე.</p>
   <p>ე ბოშიქ დი̄რთჷ აშო დო მოლეჸონჷ, შარას აუხვადჷნი, თი ცირა.</p>
   <p>ჸუდეშ ხოლოშა ქჷმორთჷ. მეძობელიშ ჸუდეშა მინი̄ლჷ დო მუმას მეუჩქჷ კოჩი - ასე, ამსერი მოპუნს ოსური, ოდო. დჷმოხვამილე̄ კაპანია!</p>
   <p>მუმას ძალამ ჯგირო ახიოლჷ. დოჸვილჷ ხოჯი, ქჷდა̄პეჯჷ კოჩი, გოუტუ̄ მაყარე დო მუში ნოსა ქჷმიჸუნჷ. იმ სერს კაპანია უღუდეს დო, უკულ იშო ქჷდი̄ნჯირეს. ოდო ბოში დო ძღაბიქ დი̄რულეს, ქილაჸაფესჷნი უკული. გოკურცხუ თიწკჷმა თე ცირაქ დო ბოში გა̄კურცხინუ̄ - ასე სქუა მაშინია! (ართო დი̄ნჯირეს თიმ სერს).</p>
   <p>ოდო სქუაქ ქა̄შუ̄ თი სა̄თის, ბოშიქ. თე ცირაშ ქომონჯიქ გედირთჷ დო იშო მიდეჸუნჷ თე ბაღანა, ამსერ დებადჷნი თენა, დო ტყას ქიმშა̄ჸოთჷ იშო დო მიოდჷნუ̄. ოდო ათე ბაღანა სქვერქ ქოძირჷ, ძუძუშა ქჷმი̄ხუნუ̄ თიმ სერს. მოლართჷ ბაღანაშ მუმაქ, ჸუდეშა ქჷმორთჷნი, იშო გოთანდჷ.</p>
   <p>თე ამბექ იჸუ̄ ამსერი, ბაღანაქ დებადჷნი, კოჩის ვა უწუ̄.</p>
   <p>მაჟირა სერს ართო ქჷდი̄ნჯირჷ თე ბოში დო ძღაბიქ, ხოლო შქასერს გოკურცხჷნი, მაჟირა სერს - ასე ხოლო მაშინია ჩქჷჩქჷ.</p>
   <p>გედირთჷ თე ბოშიქ ხოლო დო ჩქჷჩქჷქ დებადჷ, ბოშიქ. ხოლო მიდეჸუნჷ ტყაშა, იშო ქიმშაჸოთჷ ტყას ბაღანა. ინა ერცქენქ ქჷმი̄ხუნუ̄ ძუძუშა. აშო მოლართჷ ე ბოშიქ დო ჸუდეშა ქჷმორთჷნი, გოთანდჷ.</p>
   <p>მასუმა სერს ხოლო ქჷდი̄ნჯირესჷნი, ხოლო თეში აღოლჷ ოდო, მიდეჸუნჷ დო ტყას ქიმშა̄ჸოთჷ მასუმა ბაღანა ხოლო. ინა ირენქ ქიმი̄ხუნუ̄ ძუძუშა. ოდო ეთი სუმი-ხოლო ბაღანეფი თი ტყარენქ მორდეს ძუძუთ.</p>
   <p>უკულნეშის კოჩიშ სახე ბაღანენქ უბარგეთ ტყას ქჷდოსქიდეს, უდაჩხირეთ ხოლო. სოფელიშ ბაღანეფი ორინჯის თხილანდეს, თინა თინენქ ქოძირეს; თინა ვარდუო, საკვეცი უღუდუ სოფელიშ ბაღანენს. თინა თინენქ ქოთხუ̄ სოფელიშ ბაღანენს ტყარი ბაღანენქ. ქაშქვილი დო ქასაგანი ხოლო უღუდჷ სოფელიშ ბაღანენს; ხოლო თინა გაიწუღეს. მიდართეს იშო ტყაშა კჷნი თი ტყარი ბაღანენქ. ჸვილჷნდეს ტყარს დო ჭკომუნდეს თის დო ირდუდეს თით. ოდო ტყების ტანიშა მუკი̄ქუნანდეს. ირდუდეს თენერო. მი̄რდეს სუმხოლოქ. იჸუეს შეძლებულქ თი ბოშენქ.</p>
   <p>ართი დროს ქოძირეს გვალაშ ჯინჯის ირემი, მოკოხერდჷ თექ. - ასე თის ქუოჸოთანქ ქაშქვილი დო ქასაგანსია!</p>
   <p>თი უკულაში ბოშიქ. - ოდო დოპილინქია თქვა ქჷმიღანთჷდა.</p>
   <p>ქა̄ჸოთჷ, ოდო, ქჷმოხვადჷ დო დოჸვილჷ იშო. მოლერგინჷ თი ირემქ აშო დო თაქ ქჷმი̄რგინჷ ბოში წკჷმა. ეთი საგანქ თექი ტკირს ქამიაგჷ. თექ ქიმთოშქჷ. ეკი̄ლჷ თი ბოშიქ თი საგანიშ გჷთა̄წყჷმუშა. ოდო მოუქანჩუ̄ აშო. ტკირქ გამკი̄წყუ, საგან ხოლო გაითი̄ღუ. თი ტკირქ მუკოხორცქჷნ თექ, შარა ქოძირჷ იშო. ქიგიაჸუნჷ სუმი ხოლოქ თე შარას. მაჟირა ჸურე გჷთი̄ლჷ თი ტუნელსჷნი, ზღვა ქოძირჷ, ქარვასა მიშადგჷდჷნ ფერი, ზღვას ჸუდე მიშადგჷდჷ. მინი̄ლეს დინახალე. ოჭკომალი დო ოშუმალი ქოძირეს, სტოლს გილადგჷდჷნი. დოხოდეს დო ჭკომეს დო შვეს.</p>
   <p>დი̄სერჷ იშო, ქიდი̄ნჯირეს დო ქიდი̄რულეს. უკულაში ბოშის ვა და̄რულჷ. მოლართჷ დო ყარულო ქჷგედოხოდჷ პრისტანიშ ძგას, ზღვაშ ძგას. ჭიჭე ხანქ ქიჸუნ, ქჷმოურს ჩე რაშის გეხენ ფერი დეი. ეთიწკჷმა თე ბოშიშ ხოლოშა ქჷმორთჷნი, თე დეი გეხენ ფერი რაშიქ მოითხჷრჷნ დო უკახალე ქჷდა̄სხაპჷ.</p>
   <p>დეიქ უწუ̄ - სი ოკო გოშქურდასიე თე დო თე კოჩიშ სქუაშა, ირემიში ნარდიშა; ინა დიო დასახებული ვა რე, დესახჷ და იშენი, დაბადებული ვა რე!..</p>
   <p>გიაშქუ რაშის მართახი დო, - მეუა, უწუ̄, ვა გაშქურინასია!</p>
   <p>თიწკჷმა უწუ̄ ირემიშ ნარდი ბოშიქ - ქოთ ქჷდე̄ბსახი დო ქოთ ქჷდე̄ბაბდი! ქოთ ამარი ვორექ!</p>
   <p>ქა̄ჸოთჷ დეის ქაშქვილი დო ქასაგანი, დეი დოჸვილჷ, ზღას ქინა̄რაგუ̄. აშო მოლეჸუნჷ ჩე რაში დო იშო ქჷდა̄კირჷ.</p>
   <p>ხოლო მიდართჷ დო ქოგედოხოდჷ ყარულო. ხოლო მორთჷ უჩა რაშის გეხენ ფერ დეიქ. ხოლო თეშ მიოთხირინჷ, ოდო მუნდით ქჷდა̄სხაპჷ იშო.</p>
   <p>ხოლო უწუ̄, დეიქ რაშის - სი მუშა გოშქურუნია? სი გოშქურუდასია თე დო თე კოჩიშ სქუაშა, ირემიშ ნარდიშა, დიო თინა დასახებული დო დაბადებული ვა რენია. - ქოთ ქჷდე̄ბსახი დო ქოთ ქჷდე̄ბაბდია!</p>
   <p>დო ქა̄ჸოთჷ ქაშქვილი დო ქასაგანი დო დოჸვილჷ დეი. უჩა რაში აშო ქჷდა̄კირჷ.</p>
   <p>ხოლო თექ ყარულო ქჷდოხოდჷ. ხოლო ქჷმორთჷ ჭითა რაში დო ჭითა დეიქ. ხოლო თეშ ქიმინჷ, ჭითა დეი ხოლო დოჸვილჷ.</p>
   <p>აწი, დეი მოუ̄რსუნი, თი შარას ქჷგიაჸუნჷ. მუშ ჯიმალეფი ვა გუკურცხინუაფჷ, ი რაშეფი ხოლო თექ ქჷდი̄ტუ̄. მუჭო თე შარას ქჷმოურსუნი, თეშ მუმურქ მიოჸიუ ჯას. თიწკჷმა ჯას ხე ქემეთხჷ დო მოდჷრიკჷ თი ჯა, ოჭოფჷ მუმული, ოდო ხე ქიმეთხჷ დო დუდის სოფუნს. თიწკჷმა მუმურქ უწუ̄ - მა ვა პილავა! ქაშქვილი დო ქასაგანი ქა̄ჸოთია ეთი გჷმათანე მურიცხისია, ოდო თინა აშო მოლურს დო კართეშა ქაწგოსხაპანსია, ჯიბეშა ქალეხუნე̄ დო თინა ვა გუტუ̄ე თეშ ვა გოთანდჷ!</p>
   <p>აშო გოუტუ̄ მუმული, მართალო თეშ ქოქიმინჷ დო ჯიბეშა ქალეხუნუ̄ მურიცხი. ოდო ქიგიაჸუნჷ შარას დო მუჭო ქიმეურსუნი, დაჩხირი დორზამილი ქოძირჷ, ოდო თექ ხორცის ქოხაშჷნდჷ დეიეფი, ოდო უკანასკნელი ხუთოში დეი ქოჯანჷდ, ოდო ქოლურდეს თექ.</p>
   <p>- მუს ორთჷთ თაქია? უწუ̄ თე ბოშიქ თე დეის, ხორცის ხაშჷნდჷნი, თის.</p>
   <p>ჩქჷ ჯარი ვორეთია ხენწჷფეში, დეიშ ხენწჷფეში, დო ქირსიანიშ ხენწჷფეს გეფთხოზჷთია. სუმი ცირა ჸუნსია, ოდო თი დეიშ ხენწჷფეს ოსურო ოკონია. თიშ გურიშენი ქირსიანიშ ხენწჷფეში ჯარი არძო გოჭყვიდესია. ი ხენწჷფექ, ქირსიანიშ ხენწჷფექ, მოლართჷ დო ჯიხას ქჷნოდოხოდჷ დო ეთის მეუბარგჷთ ჩქჷ.</p>
   <p>დეი ურაგადჷ თე ბოშის.</p>
   <p>ეთი ბოშიქ უწუ̄ თიწკჷმა თი დეის - ჭკადჷ ვა გოკათჷნიავო?</p>
   <p>დეიქ, - ქოვა, უწუ̄.</p>
   <p>გაკურცხინაფუ̄ ჭკადჷ, ოდო თე ბოშიქ უწუ̄ თი ჭკადჷს; - აკა სალეფი დომიჭკადია, რკინაში!</p>
   <p>დოჭკადჷ დეიქ სალეფი. მიკა̄შქჷ ეშე-ეშე თე ბოშიქ თე სალეფი ეთი ჯიხას დო ეშე̄ლჷ ჟი. თექ ქიგედჷრთჷ. - ეშელით აშოვა!</p>
   <p>უწუ̄ დეინც, დო დინახალე ინგოხუნუანთია. ოდო ხენწჷფეში ჯიხა გეპჭოფათია!</p>
   <p>ქჷდიჭყეს დეიენქ ეშულა ჯიხაშა.</p>
   <p>მუჭო ეშართეს დეიენქ ჟინ თეშ, თი ბოშიქ დუდი მეკვათჷ არძოს დო დინახალე ქჷნა̄წკარჷ ჯიხას. დეიეფი არძო დოჸვილჷ დო იშო ინი̄ლჷ ჯიხაშა, ქიმიოდირთჷ ხენწჷფეშ კარს დო დოუძახჷ - კარი გომინჯია!</p>
   <p>ცირენქ კჷჟინი ქიდი̄ჭყეს, აშქურინეს დო, დეიეფი უჩქჷდეს. - დეი ვა ვორექია, მავა - უწუ̄ თე ბოშიქ. ოდო კარი გა̄ნჯამაფუ, მინი̄ლჷ იშო. - თქვანი ტერი არძო დოპილია, უწუ̄. ოდო აწი დეიშა ვა გაშქურინანია. ასე სქანი სქუალეფი ოსურო ქომუჩია, - უწუ̄ - მა ქირსიანე ვორექ, ირემიშ ნარდი, ალექსანდრევა, უწუ̄. ჟირი ჯიმალეფი პუნსია, ოდო ჟირი თიშო მოკონია სქანი სქუალეფი დო ართი ჩქიმოვა, სუმი ნორჸვენია დო.</p>
   <p>ახიოლუ ხენწჷფეს, სქანი ჭირი, დო ქიმეჩჷ სუმი ხოლო. ფაიტონიშა ქიგუხუნუ̄ დო ფარეფი ბრელი ქა̄ჩუქჷ. ე ბოშიქ აშო მოლეჸუნჷ ე ცირეფი ფაიტონით. მურიცხი ჯიბეშა ალეხუნჷნი, თეიშა ქჷმორთჷნი, მუმურქ ქიმიოჸიუ. - აწ გოუტე̄ვა მურიცხი, ოდო მალას გოთანდჷნია. გოუტუ̄ ბოშიქ მურიცხი. აშო მოლართჷ, ზღვას ჸუდე  მიშადგჷდჷნი თექ ქჷმორთჷ. მუშ ჯიმალეფი გა̄კურცხინუ̄. ოდო გოთანდჷ იშო.</p>
   <p>ათე ბოშენს უწუ̄, მუშ ჯიმალენს - ათენა დეიშ ჸუდე ჸოფერდუა, ოდო თაქ ღუმა მიშესია. სუმი ხოლო დოპილი, ოდო იშ რაშეფი ამარ მითომიკჷრჷ სუმი-ხოლო. ოსურეფი ხოლო ქჷმოიჸუნით. ათეზჷმა ქიფშრომი ღუმა მა!</p>
   <p>უწუ̄ მუშ უჩაშ ჯიმალენს.</p>
   <p>უკულნეშის ეთექი იცხოვრებუდეს სუმი-ხოლო ჯიმალეფი, სუმი სერიშ დჷნაბადი, ართო ოსური-სქუალეფი წკჷმა, მუნეფიში ოსურამო.</p>
   <p>ღუმა თექ ვორდი, ამდღა აშო მოფრთი. სუმ ბერწული დო სუმი კორწოხული, თითო ჭირქა ღვინი ჩქიმი პიჯის ქოტოხუნი.</p>
   <p>გიორგი გოგუა.  წლის. სოფელი კოჩარა. ..</p>
  </body>
 </text>
</TEI>
