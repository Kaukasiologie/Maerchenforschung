<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="xmf">XXXV. ეშმაკი დო მუშა ყაზახი</title>
        <author>
          <name>
            <persName>
              <forename>Jost</forename>
              <surname>Gippert</surname>
            </persName>
          </name>
          <idno type="gnd" corresp="https://d-nb.info/gnd/109337409">109337409</idno>
        </author>
        <editor>
          <name>
            <persName>
              <forename>Tariel</forename>
              <surname>Putkaradze</surname>
            </persName>
          </name>
          <idno type="orcid" corresp="https://orcid.org/0000-0002-3946-000X">0000-0002-3946-000X</idno>
        </editor>
        <editor>
          <name>
            <persName>
              <forename>Elguja</forename>
              <surname>Dadunashvili</surname>
            </persName>
          </name>
          <idno type="gnd" corresp="https://d-nb.info/gnd/133557154">133557154</idno>
        </editor>
        <respStmt>
          <resp>Annotated according to the ATU system</resp>
          <name>
            <persName>
              <forename>Elguja</forename>
              <surname>Dadunashvili</surname>
            </persName>
          </name>
        </respStmt>
      </titleStmt>
      <publicationStmt>
        <publisher>
          <name key="gnd:4028557-1">Institute of Slavic and Caucasus Studies. Friedrich Schiller University Jena</name>
        </publisher>
        <pubPlace>
          <genName corresp="https://www.geonames.org/2895044/jena.html">Jena</genName>
        </pubPlace>
        <date>2024</date>
        <distributor>
          <addName>DFG project "Caucasian narratives in the discourse of comparative fairy tale research"</addName>
          <ref target="https://github.com/edadunashvili">Software und Texte</ref>
        </distributor>
        <availability>
          <p>
            <ref target="https://creativecommons.org/licenses/by/4.0/">CC BY</ref>
          </p>
        </availability>
      </publicationStmt>
      <sourceDesc>
        <bibl type="digitalSource">
          <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
          <title xml:lang="kat">მეგრული ტექსტები</title>
          <author>
            <name>
              <persName>
                <forename>Makar</forename>
                <surname>Khubua</surname>
              </persName>
            </name>
          </author>
          <pubPlace>ტფილისი</pubPlace>
          <publisher/>
          <date when="1937">1937</date>
        </bibl>
      </sourceDesc>
    </fileDesc>
    <profileDesc>
      <langUsage>
        <language ident="xmf">
          <index indexName="iso639-3"/>
          <ref target="http://www-01.sil.org/iso639-3/codes.asp"/>
        </language>
      </langUsage>
      <textClass>
        <keywords>
          <term type="writingSystem">utf-8</term>
        </keywords>
        <keywords scheme="http://uri.gbv.de/terminology/bk/">
          <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
          <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
        </keywords>
        <keywords scheme="http://textgrid.info/namespaces/metadata/core/2010#genre">
          <term>prose</term>
        </keywords>
        <keywords scheme="https://d-nb.info/gnd/">
          <term ref="http://d-nb.info/gnd/4136947-6" xml:lang="de">Volkserzählung</term>
        </keywords>
        <keywords scheme="http://www.folklore.uni-jena.de/?content=attribut_a">
          <list>
            <item/>
          </list>
        </keywords>
        <keywords scheme="http://www.folklore.uni-jena.de/?content=attribut_c">
          <list>
            <item>
              <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
            </item>
          </list>
        </keywords>
        <keywords scheme="http://www.folklore.uni-jena.de/?content=vorurteile">
          <list>
            <item/>
          </list>
        </keywords>
      </textClass>
      <creation>
        <placeName>
          <country ref="https://www.geonames.org/614540/georgia.html">Georgia</country>
          <region ref="https://www.geonames.org/6643410/abkhazia.html">Abkhazia</region>
          <district/>
          <settlement ref="https://www.geonames.org/614863/dranda.html">Dranda</settlement>
        </placeName>
        <date/>
      </creation>
      <particDesc>
        <person role="speaker">
          <persName>
            <forename>Vladimer</forename>
            <surname>Gegelia</surname>
          </persName>
          <age>56</age>
          <birth>
            <date/>
            <placeName>
              <country ref="https://www.geonames.org/614540/georgia.html">Georgia</country>
              <region ref="https://www.geonames.org/6643410/abkhazia.html">Abkhazia</region>
              <district ref="https://www.geonames.org/614611/gali-district.html">Gali</district>
              <settlement ref="https://www.geonames.org/823953/salkhino.html">Salkhini</settlement>
            </placeName>
          </birth>
        </person>
        <person role="researcher">
          <persName>
            <forename>Makar</forename>
            <surname>Khubua</surname>
          </persName>
        </person>
        <person role="translator">
          <persName>
            <forename/>
            <surname/>
          </persName>
        </person>
      </particDesc>
    </profileDesc>
    <revisionDesc>
      <listChange>
        <change/>
        <change/>
      </listChange>
    </revisionDesc>
  </teiHeader>
  <text xml:id="cc_xmf_xmf_56">
    <body>
      <head>XXXV. ეშმაკი დო მუშა ყაზახი</head>
      <p>
        ორდჷ დო ცხოვრენდჷ მუშა ყაზახი. მუშენდჷ პატიოსანო ვაჭარი ვარდჷ, პაპა ვარდჷ თი დროს, ცხოვრენდჷ თეშინე ბედინერო. მუშ ნაშრომუშ მიდმაღალარი ვაჸუნდჷ მითინი, მუშ დუს კოროცხჷნდჷ ბედინერო. ქჷმორთჷ ეშმაკიქ.
        <pb n="154"/>
         - გამარჯობა, უწუ̄. კიოხჷ - თენა სქანი რენიავო თე ქობალი თეზმა ქჷმოგიწუ̄, თესხი ქოიღჷ, თენა სქანი რენიავო? კითხჷ ეშმაკიქ. - ქოვა, ჩქიმი რენია. - მა მუზმას ქომუჩანქია, უწუ̄. - სი მუშე მერჩანქია, სი მოხვარუდიავო მუშებასია? მა ჩქიმით იმუფშე ენა დო ჩქიმო მოკონია, უწუ̄.
      </p>
      <p>მუ ქიმინას ეშმაკიქ, მიკირთუ დო მიდართჷ.</p>
      <p>თქუ̄ გურს, მუშ გურს - ამსერი არძას ქიმგოხირანქ დო ჩაირცხინუანქია. მარა თე ყაზახით გამოცდილი კოჩიე, ექჷთ იხვარჷ მუშ ეშმაკობა ქობალი უღუდჷ კჷრილი, თენა ამსერი გადაჯვარო ქჷდა̄ნწკარჷ, ჯვარსახეშ წესიშა. ქჷმორთჷ ამსერი ეშმაკიქ, ვემიოთინჷ ხოლოშა, რახან ჯვარი ქოძირჷ თექნეშისჷნი. გურ-მულირო მიკირთჷ ეშმაკიქ დო მიდართჷ. მაჟია სერს თქუ̄ - რახან ენა ქობღოლი, ეშმაკურინ, ასე მახონალს ვარა მიდაგიღა, დოგიჸვილუ ისია. - თე ყაზახიქ ქიმერთუ დო დიდი ოჩი ქიმკაკირუ თე ხოჯეფი წკჷმა (ეშმაკის ქოიჩქ, თხაშა ოშქურუნ), შურო ხოლოშა ვე მიართჷ.</p>
      <p>ასე უმოსო ქჷმურთჷ გურქ ეშმაკის დო მუ ქიმინას?</p>
      <p>მოლართჷ იფიქრჷ, იფიქრჷ, ბოლოს ქჷმიგონჷ თენა გაარჩქინჷ ვაჭარი, ვაჭარს ქიმეჩჷ ხეს ქესათ ფარა, გუ̄ტუ̄ თე ყაზახიშა. იფიქრჷ ეშმაკიქ - ე ვაჭარი ფარას ქიმეჩანს, მუთ უღუნ ირფელს გაიწოჸიდენს დო ქჷდოსქიდჷ საწყალო ყაძახია.</p>
      <p>ქა̄წურუ̄ თე ყაძახიშ ჸუდე. დო გუ̄ტუ̄ ვაჭარი. - გამარჯობა ყაზახო, უწუ̄. - გაგიმარჯოს. - სქანი რენო თე ქობალი, მუთ ქორენ ირფელი?</p>
      <p>ყაზახიქ უწუ̄ - ჩქიმი რე. - ქომოპიდი აბა მა! - მუშე მერჸიდა, უწუ̄, - ამარიე დო სი მუშე მერჸიდა? - სი ორქოს მერჩანქ დო მა ქობალი ქომუჩი, უწუ̄. - ვარი, ორქოში უჯგუში ვარენო, უწუ̄ - ჩქიმი დედიბის ქალებხუნუანქ, ლიტრა ღვინს ქელებდგუნქ დო უჯგუში ვა რენო? მუშე მერჸიდა, მუშოთ მოკო სქანი ორქო, უწუ̄. - აბა შქირენს ბღურავო - უწუ̄ ვაჭარქ. - მორთი, იმუშე, სი ხოლო გაღვენუ̄ უკული! - მა დღას ვამიხაჩქუნ დო ვართ მახაჩქენ დო მუ ფქიმინა? უწუ̄ ვაჭარქ. - ვაგამუშენენ და, ვართ გაჭკომენია, მეუ სქან შარას გიაჸუნია! დო ვიშ გუ̄ტუ̄ ვაჭარი.</p>
      <p>
        <pb n="155"/>
        მუკი̄რთჷ ვაჭარქ, ქჷმორთჷ ეშმაკიშა. ჩხუბი დუ̄ჭყჷ - მუშე გჷმორჩქინი მა სია? ყაზახიქ ვა მოპიდჷ მუთურ დო შქირენს ქობღურუქია.
      </p>
      <p>ეშმაკიქ თქუ̄ - მეიცა, აბა ხოლო ქჷმიბგონენქ მუდგასიენიე!</p>
      <p>იფიქრჷ ეშმაკიქ, ბოლოს გაგმიგონჷ პაპა ქეკნირცხონუ ვიშა- აშო, თომა, გირცხონუ ფრიმული, კითხჷ ეშმაკის - მუშა რე საქმევა?</p>
      <p>ეშმაკიქ უწუ̄ - აი ათაქ ცხოვრენს ართ ყაზახი, ვა დჷმამორჩილჷნ მუთუნ ფერო. უღუ ღვინი, ქობალი ბლომათ დო მა ვა მუჩჷ. გუვორჩქინი ვაჭარი, - თენა გაიწოჸიდენს ოქროშავე ფთქვი, მარა ვე მეჩჷ ოქროშა. ასე სი მუჭოთ პაპანი, შიაგონი, დემოფრჩილათ, დო თიშ ნაშრომ მობაღუნა არძას დო ბედინერი ცხოვრება მაღვენუნა უკული. - აბა, უწუ̄ პაპაქ, სოურე რე თი ყაზახი?</p>
      <p>ქა̄წურუ̄ ეშმაკიქ.</p>
      <p>ოხიოლჷ ეშმაკი დო ვაჭარს პაპა შიაგონენს, ირფელს ჩქი გაიწუღანთ დო ჩქი ვიცხოვრენთ ბედნიეროვა!</p>
      <p>ქიმერთჷ პაპაქ. - გამარჯობა, ბაბა-სქუა - გაგიმარჯოს - უწუ̄ ყაზახიქ. - სქანი რენო, ბაბა, თე ქობალი, ღვინი, ირფელი თე ქონება?</p>
      <p>ყაზახიქ უწუ̄ - ქო, ჩქიმი რე. - მა მუზმას ქომუჩა ბაბა-სქუა, უწუ̄. - სი მუშენ მერჩა, უწუ̄ ყაზახიქ. - აი მუშენიდა, - მა გიწირქ, გიხვამანქ, ბარაქას მეფჩა სქან ნამუშერს დო გვალო ართ სახენწჷფოს უბაღუქჷნ თიზმა ბედნიერი კოჩი იჸი̄ქ უკული.</p>
      <p>ყაზახიქ უწუ̄ - მუშო მოკო სქანი წირუა დო ხვამა? ქობალი ჩქიმი მიღუ, ღვინი ჩქიმი მიღუ, მითინს ვემდუღანქ, ფშრომენქ, დო ბედნიერო ფცხოვრენქ.</p>
      <p>პაპაქ უწუ̄ - ენა ვა ბაღჷ სქუა, სი გოკო წირუა, ხვამა, თენა მუგეხვარებუ ხოლო. - აი პაპა, სი უს რე მირაგადუქი? მოხვარა გოკონ და, მორთი, იმუშე̄, სი ხოლო ჭკომი უკული ქობალი. - ეხ, - პაპაქ უწუ̄. - ჩქიმ მუშობა რე ხვამა, წირუა დო გლეხიშ მოხვარა რე თინა.</p>
      <p>ყაძახიქ უწუ̄ - მით ვა შრომენსჷნ, იშ ოჭკომალი ვა მიღჷ მა მუთუნი დო სოლე მოგირთუმუნ, თეურე მეუა!</p>
      <p>
        <pb n="156"/>
        მოლართჷ პაპაქ. ქჷმორთჷ ეშმაკიშა. უწუ̄ - ვარა სი ოკო დორჸვილათ თე ვაჭარქ დო მა დო ვარა მუთუნ ქობღოლათ! ვედმემორჩილეს ყაზახიქია.
      </p>
      <p>მუ ქიმინას ეშმაკიქ?</p>
      <p>უწუ̄ თენენს - მიფშათ, როკაპი რე ართ დიხას, თინა ქჷდმოგურუანა, მუჭო მუთ დემოფრჩილათ თე ყაზახი.</p>
      <p>მიდართეს თე ეშმაკიქ, ვაჭარქ დო პაპაქ, თე როკაპიშა. ქიმერთეს როკაპიშა დო ქუწი̄ს მუნეფიშ ამბე.</p>
      <p>როკაპიქ უწუ̄ - ენა ადვილიე, მა გიწინთ თინა ქოქიმინითია და.</p>
      <p>ქა̄წურუ̄ ართი უდამურ ტების დიდი გინოკვათილი ჯა, ჸორადილი. - ეთექია სუმი კვერცხი გეძუნია, უწუ̄. თინა რენია გვერშაპიშ ნასქუავა. ქიგედოხოდითია თის, მუჭო ქოთომ მონიჸონანს წიწილასჷნ თეშ თითო თითოთია. ართ დოშურდუნ, მაჟიაქ ქე̄თირია, მაჟია დოშურდუნ, მასჷმაქ ქე̄თირია, კვერცხი ვა გარგილუათ თეშია. ათეშ მონოჸონაფას ოკონია სუმი წანა. მასმა წანას გიშელენსია თექ თიშ დამამორჩილებელია.</p>
      <p>ქიგედოხოდჷ დიო ეშმაკიქ, უკულ ვაჭარქ იქ დოშურდუნ პაპაქ. ათაშ ათჷრეს ართიანს. მართალო გა̄თეს სუმი წანა. მასჷმა წანა გა̄თესჷნი, ბოლოს გეხე პაპა. მარა თეშ გინირთეს თენენქ, ედგინა უჭირან, თეში რენა გათებული. პაპა გეხენი, მიოძახჷ პაპაქ - გჷშე̄ლჷ მუდგაქიენ, დიხვარხვალუა, თქუ̄.</p>
      <p>ქჷმირულჷ ეშმაკიქ დო ვაჭარქ. გა̄ჯინეს კვერცხისჷნი, გეშაჭოფუ̄ დუდი ოქროშ გვირგვინით შემოსილი მეფე. ე ჟირს გაიშასოფჷ აუარებელი ჯარქ, არძა შეიარაღებულქ თე მეფეშ დამცველო. - აბა, კითხჷ მეფექ - მუშა რე საქმევა? მუშა მომიწვითია?</p>
      <p>უწუ̄ ეშმაკიქ, მუნეფიშ გაჭირება მუშა მდგომარენდჷნი, - მიდუღით ირფელია დო ქჷმომღით აშოვა, უწუ̄.</p>
      <p>მიდართჷ უკნუჯინუო ჯარქ.</p>
      <p>იწკმა ბრელი ვა̄რდჷ ე ყაძახი, მარა თინენქ თექ იჸუნ ისხანს, თეს ხოლო მა̄რდჷ სქუალენქ. ქიმერთეს დო უწი̄ს - მუთ ქონება ქოიღუნ - მეფექ ზოჯჷ - ირფელი ოკო მიდებღათ ჩქია, - ქობალი, ქვირი, ირფელია! - ყაძახიქ უწუ̄ - მიშ მეფე რენია? მოხვარუდუავო მა ხაჩქუას დო ღვინიშ კეთებასია?!</p>
      <p>უწი̄ს მეფეშ ზოჯუარენ დო ოკო ავასრულათიე, ვარდა ძალო იბღანთია. - მეფეშ ზოჯუა რენიავო? ქიხვამილეს ხეშ-კეტეფი, მოუნჭეს - (იწკჷმაიანი იარაღი თინადჷ) - მოუნჭეს არძას დო უჩა დღა გიორინეს.</p>
      <p>
        <pb n="157"/>
        ქჷმორთეს მეფეშა მუშ ჯარქ, მუშ ჩქუმალირ ჯარქ, უწი̄ს - დახე დოპილეს არძა, მუთუნქ ვა მაღოლეს ძალითია.
      </p>
      <p>ქაიწაჸუნჷ მეფექ, ქეკიჸუნუ̄ მუში ჯარი, თვითონ ქიშქიდუ̄ ულა მუქ. ქჷმორთჷ თე ყაზახიშ ჸუდეშა. - სი კოჩი მოგიჩქვიე, მუშენ ვა მომჟღონია ქობალი, ღვინი, მუთ ქოიღუდუნ ირფელია?</p>
      <p>უწუ̄ ყაზახიქ - სი მუშენ მეგიჯღონანდი? ხაჩქუას ხოლო ვა მოხვარუდია!</p>
      <p>მეფექ უწუ̄ - ჩქიმიე ქევანავა, მა ვორექ ქივანაშ უჩაშია.</p>
      <p>ყაზახიქ უწუ̄ - ენა ვა რე სქანი ნაკეთები, სი სქანო გეკეთი ქივანა დო თექ იუჩაში, ვარა ჩქიმწკჷმა ვა იღუ უფლებავა - უწუ̄.</p>
      <p>უზოჯჷ თიწკმა მეფექ მუშ ჯარს ოჭოფით ყაძახი, დოკირით, ირფელი მიდუღით დო ქჷმომჸონით აშოვა.</p>
      <p>იხვარეს ჯარქ, მუ საკითხიე, მუნეფიშ ძალა. მარა თი დღაქ გიოდირთჷ მუნენს, მუთ წოხოლენ, ხოლო უფრაშიქ. ყაზახი დო მუშ სქუალენქ მინს დუდი გუსოფჷ, მინს ხე მეტახჷ დო გეგნორაჸეს თეშ არძა.</p>
      <p>მოლართჷ პატონქ მუშ ჯარამო. თაქ მურს ვაჭარი დო თაქ მურს პაპა. ქუცი̄ს ეშმაკის - ვარა მუშენ გუმორჩქინით, ვარა დამამორჩილებაფეთ თი ყაზახი, ვარა დჷგოშქვიდუანთია.</p>
      <p>მიდართეს როკაპიშა. - ვარა გამიხერხი მუთუნი, თი ყაზახი დემოფრჩილე̄ დო ვარა სი ოკო დჷგოშქვიდუათიე.</p>
      <p>უწუ̄ როკაპიქ - აბა ქჷმაცალითია, მეტი ვა რე საშველია, გურიში ამამოძრავებელი უჯგუში ჯერღვი ოკო გეიშუღევე თისია დო უკული დემოფრჩილენთია დო ვარდა ვეშილებე̄ თიშ დამორჩილებავა. - მუ ჟამიშა გაქიმინე თენა? უწუ̄ ეშმაკიქ როკაპის.</p>
      <p>როკაპიქ უწუ̄ - ვარა ამუსერი დო ვარა ჭუმე სერია, შულადირი იჸი̄, გემუანო ქიდირულუანსიე, ეთიწკჷმა გეიშუღა უმთავრეს გურიშ ჯერღვისია.</p>
      <p>მართალო, თელი დღაშ ნამუშებ ყაზახიქ ქიდირულუ̄ ცოდაქ. მუჟანს ტკბილას ქჷდირულუნ, ქიმერთჷ როკაპიქ, - ართი ჯერღვი დეთხი სი, გვერდი გური ართო გეიშუღუ საწყალს! გოთანდჷ დო გა̄კურცხინჷ ყაძახისჷნ, ათე გონებას ქორე მუ ფქიმინი მა, მუშე ვეწინაამდეგი მეფეს! - თის ვეჩხუპი, დუდი გუსოფი, აწ მებდინი მევოჸოთი ჩქიმი ცხოვრება-ვა.</p>
      <p>
        <pb n="158"/>
        ათეშ ფიქრის რე ეაზახი
      </p>
      <p>ქიმერთჷ როკაპიქ ეშმაკიშა. - მეურთია, გოკონ-და, ხუთი კოჩი გუ̄ტეთია თით შეგილებუნა ასე დემორჩილათიე.</p>
      <p>ეშმაკიქ ქიმერთჷ მეფეშა. - აბა, გუ̄ტეთ ჯარია! საქმე ჯგირო რე, დემოფრჩილენთ ყაზახისია.</p>
      <p>მართალო, გუ̄ტუ̄ მეფექ ჯარი. ქიმერთეს. ქოძირეს თე ჯარი თე ყაზახიშ სქუალენქჷნი, ქიხვამილეს კეტეფი დო კინი ოკოდეს ჩვეულებრივო ეჩხუბესკონი, მუმაქ ქა̄ფორჷ თაურე დო უწუ̄ - არიქა, ენეფი მეფეშ კათა რე, ჩილათირი ვორეთ თინა დაბაღუნ დო, არიქა, ვეჩხუბათ, მებდინუთ არძავა, უწუ̄.</p>
      <p>დუ̄ჯერჷ სქუალენქ მუმას. მუ უჩქჷდჷ როკაპიშე გური ეშაღალირი აფუდუ დო თიშენ რაგადანდუნ, სქუალენს მუ უჩქჷდჷ ინა?</p>
      <p>გიანთხეს, მიდუღეს მუთ უღუდუნ, ვა დუტებუნა მუთუნი, თვითან</p>
      <p>ოჭოფეს სქუალამო, ჩილამო, ქჷმუჸონეს მეფეს. მულარენჯი ჸუდე უღუდუნ, თინა ხოლო დუჭვეს. მუ ქიმინას? მუკი̄ჯინჷ თაურენ, თხუ̄ მეფეს - ვა დოიტებუნა ჩქინდა მუთუნი, ოჭკომალი ვარა ქომუჩით მუთუნი, ჩქიმი ნამუშერიშე, შქირენს ვარა ვა დობღურე-ვე!</p>
      <p>უწუ̄ მეფექ - მეუ დო იმუშე სია, უწუ̄. - მუ იმუფშუა, პატონი, ოჭკომალი ვა მიღუნ თეშ ქეშილებენო, ქჷმამუშებენიავო, უწუ̄.</p>
      <p>ამარი ხე თაურეშე ვაჭარინი, ვაჭარქ უწუ̄ - ეჰევა, ქა̄რწყექიავო უჩა ფაფრიკა მოჩქჷნია თაურევე, ქა̄რწყექიავო? ეთინა რენია ფაფრიკავა, ზავოდი მაფჷ მონწყილია, მერჩანქ ჟი-ჟირ აბაზის დღაშევა დო იმუშეთ თექია!</p>
      <p>მუზმა ხანს შური უდგჷდჷნჷ, იწვალებუდჷ თეშ დო ვაჭარიშ ქარხანაშ მუშათ გა̄თუ̄ მუშ ცხოვრება თი გლეხიქ, ყაზახიქ.</p>
    </body>
  </text>
</TEI>