<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="xmf">LXX. ნაჟირუა ჯიმალეფიშ არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district/>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_xmf_xmf_100">
    <body>
      <head>LXX. ნაჟირუა ჯიმალეფიშ არიკი</head>
      <p>ქორე ართი კოჩი. გეგმი̄ნწყუ̄ თექ ცხენით - დო მიდართჷ სასჷმაროშა. მიდართჷ სასჷმაროშან, ზღვა პის ელაჸუნს. ათეს ელაჸუნს ეთიმ ჟამს, გეკოსხაპჷ ართი ბურთი-ჯგუა კვაკვალიაქ მუდგაქი (რ)ენ; ათე ცხენიშ კოჩქ გილა̄თხოზჷ თეს, მარა მუთუნ ფერო ვა̄ჭოფჷ დო კინი იშო ინი̄ლჷ თექ წყარიშა ჟირ ვერსი მიდართჷ ათე კოჩქჷნ, კინი გეკოსხაპჷ თექ. ათენაქ გიმე̄ლჷ ცხენს დო ქეწა̄კვათჷ ზღვა პიჯიშე დო ოჭოფჷ თენა. ათენაქ გინი̄რთჷ ქუათ. ქიმერთჷ ათე ბოშიქ, ქიმერთჷ დო, მესთი მა̄ძჷნ თეშა ვიშო ქა̄ლეხუნუ̄, თენა, კვერცხი ჯგუა კვარკვალია.</p>
      <p>მიდართჷ ათე ბოშიქ სასჷმაროშა დო დი̄რთჷ ჸუდეშა. დი̄რთჷ ჸუდეშან, ბარგეფი გეგმი̄თირუ̄ ირფელი. ათე ქუა-ჯგუა გელე̄ღჷ დო სტორს ქიგედჷ ათენა. ათენა ქიგლადგჷ სტოლსჷნ თინწკჷმა, დაქ გეჭოფჷ დო ხე მუ̄ნჭირჷნ - მანგარიე, კიბირი ქიგედგჷნ თიმწკჷმა, დე̄მონკათ ათე ძღაბიქ. ათენაქ დე̄მონკათჷნ, თენა ნამთინს ვო უჩქჷ დო მუჟამც ქი̄ჩინესჷნ, მუმაქ იაღლიშ გემშუ̄ღჷ - მუ ნერო გაღოლჷ სი თექია.</p>
      <p>ბოლოს ათექ გა̄ჭირჷ რაგადი დო ჯიმა დო მუმაქ ქიგლა̄რინუ̄ გვალო ჸვილუაშ კარს.</p>
      <p>ათე ძღაბიქ თქუ̄ - ქომუჩითია ართი ჟირი ზიტყვაშ ნება. ჩქიმი ჯიმაქია მიდართუა სასუმაროშა დო ქიმიღუა მუდგა რენ კვარკვალია, ქუა-ჯგურა. ათენას ხე ქიმეფთხიე, მანგარქ იჸუ̄ა; კიბირი ქიგებდგიე, თიმწკჷმა რენია დე̄მომკათიე</p>
      <p>მუმა დო ჯიმაქ უწუ̄ - თენა მუთ დებჯერათია ჩქჷ.</p>
      <p>ძღაბიქ თქუ̄ - მავა მტყუან თიწკმა იპი̄ქია, ჯუა-ჯოღორს ქიგიოდგჷმაფეთია თეშა კიბირი დო ვე დე̄მაკუადა.</p>
      <p>ქიმერთეს თე მუმა დო ჯიმაქ დო ჯუა-ჯოღორს კიბირი ქიგიოდგმაფეს ათე ქუაშა დო დე̄მოკანთ ჯუა-ჯოღორქ. მიკი̄ლჷ ართ სუმ თუთაქინ, უკულნეშე ქიდე̄ბადჷ ათე ძღაბის ართი ბორო ბაღანაქ დო მაჟია ჭკვერი ბაღანაქ; ჟირქ ქიდე̄ბადჷ ართო. ათე ფინია ჯოღორს ქჷდე̄ბადჷ ჟირი ლაკვეფქ, ფინიაქ.</p>
      <p>მი̄რდეს თენეფქ. ათე ლაკვეფქ ხოლო კაბეტო გინი̄რთეს. დო თქვი̄ს ბოშეფქ, მიდაფრთათ ონადირუშავა. გააკეთეს ქაშქვილი დო ქასაგანი. გინი̄ლეს დო მიდართეს, ბრელი იდეს დო, გი̄რთჷ შარაქ ართი შარა რე "ჯანდაბა". ათე "ჯანდაბაშე" ვარენო მუთ კოჩი მიდურსჷნ, აკა აშო ვე დი̄რთუ̄. ათე ბორო კოჩქ, ბოშიქ, და̄ჭყჷ "ჯანდაბაშე"  ულა. ათენა, ათე ჯგჷრ ჯიმას ქუჩქიდჷ, მუჭო ათე შარაშე მითინს ვა და̄რთინედჷნი. ათე ჯგირი ბოშიქ უწუ̄ - ეთეურე ვე̄დავა, ვარა მედინჷქია. მა ეკმაჸუნია დო ართო იბდათია ჟირხოლოქ.</p>
      <p>ათე ბორო ჯიმაქ უწუ̄ - მა ჩქიმი დუდიშო ათე შქვილ დო საგანს იბღანქ, ფინიას იპუნა დო ურქ "ჯანდაბაშა"-ვა.</p>
      <p>ათე ჯგირი ჯიმაქ უწუ̄ - მავა მუთ იფჩინავა, სი გაიჭირდჷნ თინავა?</p>
      <p>უწუ̄ ათე ბორო ჯიმაქ - სი ვარენიავო პიჯიშ ობონალ წყარს ქიგიბუნქიე, ზჷსხირო გინი̄რთუ̄ნია, მუ ჟამს მა გაჭირებული იპი̄ქიე. მა ხოლო ვარენო ქიგემბუნა პიჯიშ ობონალ წყარსჷნ, ქოგიჭირსჷ-და, ზჷსხირო გინი̄რთუ̄ თინა ხოლოვა.</p>
      <p>ეთიწკჷმა ათე ბორო ჯიმაქ "ჯანდაბაშე" მიდართჷ, ართი ფინია დო საგანამო.</p>
      <p>მეურს შარასჷნ, ქოძირჷ დიდ მინდორს დიდი ჭყონი, გედგჷდჷნ თეში. ათეს გჷმა̄ხე კვარია წვანს დო დოუძახჷ კვარიაქ - ათე ჭყონსია კარი გილაბუნია, ეთექ კჷლა ილაძჷნია დო ეთი კჷლათ გა̄ნჯია ეთი კარი; თექ მილაკირჷნია ჟარნეჩი დო ვითი რაში. ეთი ჟარნეჩი დო ვითი რაშიშე არძოშ უმოსო დუს ეუკონანსიე, თის ქიგედგი ანანგერი დო იდია, უწუ̄.</p>
      <p>ათე ბოშიქ ქიგედგჷ ანანგერი, ქიგედოხოდჷ, იკი̄ჸუნუ̄ ფინია დო იდჷ მუში შარაშა, ონადჷრუშა. შარას, ქჷრცხჷს დედიბი - ოსური ქჷმთოხენ ქოძირჷ. დოუძახჷ ათე დედიბის - მუ ორენია, დედა-ვა, თაქ მითოხექიე? - მუ ორენია პატჷნია და, რენია ხუთი დემეფი. ეთინეფს უღუნანია წყარი, თიშ მეტი წყარი ვა რენია სოთინი. თითო კოს ქიმუჸონანქინ თიწკჷმა, თითო ფოხალ წყარს ქიმერჩანსია, ვარ-და, მეტო ვარია. ასე-ვა კოჩი მეტი ვა რენია, ჩქიმი მეტია, მა დუთქ მეცოდუა დო თიშენი ენია მითვოტყობუქიე.</p>
      <p>ათე ბოშიქ უწუ̄ - მოლართი აშო დო მიდამჸუნია თი წყარიშ ოძირაფუშა.</p>
      <p>ათე წყარიშა ქიმერთეს დო დოუძახჷ ათე ბოშის დემქ ქჷმორთია, აშო, იცალი მანგარი კოჩი ქორექია-და.</p>
      <p>ქა̄ჸოთჷ შქვილ დო საგანი, დოჸვილჷ თე დემი თე ბოშიქ. ხოლო მაჟია დემქ გიშე̄ლჷნ, თეთ დოჸვილჷ შქვილ დო საგანით. მასმა ხოლო დოჸვილჷ თე შქვილი დო საგანით. მაანთხა ხოლო დოჸვილჷ. უწუ̄ ათე დედიბის  - ანწია მა დოფშურდია. ართიშ მეტი ვა რენია, წყარი მიდებჯუმუათია დო მიდაფრთათია სქანი ჸუდეშა.</p>
      <p>გე̄ჭოფეს რაში, ეკი̄ჸუნეს ფინია დო მიდართეს ათე დედიბიშ ჸუდეშა. ათაქ ძაამ ოჭკუმალი გაგმუნწყუ̄ თე დედიბიქ თე ბოშის. ათე ბოშიქ უწუ̄ - მა-ვა ურქია ასე ეთი დემიშ ოჸვილუშა. დიპტალენქია თაქ რაშის დო ფინიას. რაშის მიკვოკირა ჩე-ნჯას ჯაჭვით, ფინიას თეშ ქჷდი̄პტალენქია. მუჟამ ვა რენიავო მა გამიჭირდჷნიან, თიმწკჷმა რაში სოფუას დი̄ჭყანსია ჯაჭვიში. თიმწკჷმა რაშის გჷნწყია ჯაჭვი დო რაში დო ფინია ჟირხოლო ქუმურსია ჩქიმდა თექ, მახვარებუშა. - ჯგჷრია, უწუ̄ ათე დედიბიქ.</p>
      <p>მიდართჷ თე ბოშიქ შქვილი დო საგანამო, ათე დემიშ ოჸვილუშა. ათე დედიბიქ ბრელი უწუ̄, მარა გეცადჷნი ვე̄სხუნუ დო ქეკა̄ტყობჷ უკახალე, ათე დემიშა ოშქურუნ, თიშ გამო. ათე ბოში დილარე დემიშ მაჸვილარონ, თინწკჷმა გიშე̄ლჷ დიდი დემქ. დოუძახჷ თე ბოშის - მინ ორექია ფერი კოჩი, ჩქიმი წყარიშ მოულა გაბედინ ეფერია?</p>
      <p>ათე ბოშიქ დოუძახჷ დო ქა̄ჸოთჷ შქვილი დო საგანი, მარა ვა̄ჸვილჷ, ფულანდამი (რ)დჷ თე დემინ, თიშენი. გეკი̄ბეს ათე ბოში დო დემქ.</p>
      <p>ათე ბოშიქ გე̄ჭოფჷ დო გიაშქუნ, ბირგულიშა დონწყუ გიმე. ათე დემქჷთ გე̄ჭოფჷ თე ბოში დო ბირგულიშა თეთ გითა̄ლუ̄ თაქ. საორტყაფუოშა დემქ დორაჸჷ დო ბოშიქით დორაჸჷ თე დემი. ათე დროს ათე ბოშიშ გაჭირება რაშის ირფელი ოსინჷ, მარა ვა მკა̄სოფჷ, მუკოკირჷნ. ათე ფინია ელურენ თექ ქელა̄სხაპჷ დო ჟირი კიბირქ გეუოლჷ დო ჯაჭვით მეხვატჷ. ათე ფინია დო რაშიქ მიდართეს თე ბოშიშ მახვარებუშა. ქიმიოჭიშუ̄ ბოშის შური უდგჷდჷნ თეში დო დემს ტორით დუდი გეგნოსოფჷ. ათე ბოშის ქიმერთჷ დო დიხა ქჷგუ̄ნთხორჷ, კუდელიშა ქიმიოთხჷმაფუ̄ (ხე) დო გეშე̄ჸონჷ ბოში. ათე დედიბიქ დემიშ ჸვილუა გე̄გჷნ, დი̄რთჷ დო მიდართჷ ანწ ჸუდეშა. ე ბოშიქ გედოხოდჷ რაშის, ქი̄ჸუნუ̄ ფინია დო დედიბიშ ჸუდშა მიდართეს.</p>
      <p>ათე ბოშიქ უწუ̄ დედიბის - დემია დოპილია დო ანწია-ვა სი იცხოვრია ჯგირო.</p>
      <p>ათე ბოშიქ მუშ რაშის გედოხოდჷ, ეკი̄ჸუნუ̄ ფინია დო დე̄კინჷ შქვილ დი საგანი დო მუშ შარაშა მეურს შარასჷნი, მოურქუ̄ რაშის. ქენა̄სხაპჷ ართ ხენწჷფეშ ოზეს, აბარწას ქიმთა̄სხაპჷ ვიშო.</p>
      <p>თაქნეშე გიმი̄ლჷ ართ ხენწჷფეშ სქუა ზჷსნახექ. ათე ბოში გეგმეჸუნჷ რაშის დო რაში დოხვილჷ ჯიხურს. ათე ზჷსნახეს ქეჸოროფჷ ათე ბოშიქ. ოჭკუმალი გამკიღუნჷ, თენა ართო ოჭკომეს ჟირხოლოქ. დი̄სერჷნ, იმ სერს ართო ჯანჷდეს. ათენეფქ გინი̄რთჷ ჩილ დო ქომონჯო.</p>
      <p>მაჟია ოჭუმარეს გოთანდჷნ, უწუ̄ ათე ბოშიქ მუშ ოსურს - ქომუჩია ვითოჟირი ჯოღორი დო ონადირუშა ურქია!</p>
      <p>მაჟია ოჭჷმარეს ქიმეჩჷ ათე ძღაბიქ ვითოჟირი ჯოღორი. რაში თაქ ქჷდი̄ტუ̄ თე ბოშიქ. ფინია მიდე̄ჯუმუ̄ დო მიდართჷ ონადირუშა.</p>
      <p>მეურსჷნ, შარას ქჷლორი ქჷგმახე ჯასჷნ, ქოძირჷ. საგანი ქა̄ჸოთჷ დო დოჸვილჷ თე ქჷლორი თე ბოშიქ. ათაქინეშე იკოსერუაქ ქჷმოხვადჷ თე ბოშის დო მიდართჷ ჭე დიხან, ქოძირჷ დიდი დაჩხირი ქორზჷ მინდორსჷნ. ათე ბოშიქ ქიმერთჷ თე დაჩხჷრიშა. ათაქინეშე ჯოღორეფი ქჷგიხუნუ̄ მუკ-მუკი თე დაჩხირიშა ათე ქჷლორი გოტვიტჷ დო ჭუალა ქიდი̄ჭყჷ. გა̄თუ̄ თე ჭუალან თი დროს, ქჷმორთჷ ართ როპაპიქ, კოჩიშ მარყინტალქ. დოუძახჷ თე ბოშის. - მუ ორენია, უწუ̄ თე ბოშიქ. - მუ ორენია! ჩხურუ მაფუნია! ჯოღორეფიშა მოშქურუნია, ვარა დაჩხჷრიში ტჷბაფაშა გური მაფუნია! - მავა მუ ბღოლუავა ათე ჯოღორეფს, აბავა, უწუ̄. - მუ ღოლუა და, მა მერჩანქია თიშ წამალს! - დაბა, ქომუჩია თი სქანი წამალია, უწუ̄ თე ბოშიქ.</p>
      <p>ათე დედჷბიქ ჭემი გეითისოფჷ დო ქიმეჩჷ ათე ბოშის - ქიმკუ̄სვი ჯოღორეფს დო არძა ლაგვათ გინი̄რთუნია.</p>
      <p>გინირთჷ არძაქ ლაგვათ. ათე დიდიბიქ მიშე̄ლჷ, უწუ̄ თე ბოშის - ქომსოფია ხორცია, ქჷლორიშ ხორცია!</p>
      <p>ართშა ქიმეჩჷ. მაჟიაშა ხოლო ქომსოფია. მასჷმა წკჷმა ხოლო დიდი ქომსოფია. გააჭირჷ ბოშიქ ხორციშ სოფუა. ათე დედიბიქ ათე ბოშით გერყინტჷ დო ათე ჯოღორეფი დო შქვილი დო საგანი ირფელამო გერყინტჷ.</p>
      <p>ეთეურე მაჟია ჯიმა (რ)დჷ ულირინ, თიშ პიჯიშ ობონალ წყარქ, ქიგუბესჷნ, ზჷსხჷრო გინი̄რთჷ. ეთი ჯიმაქ გაკუ̄რქუ̄ დო მოლართჷ ათეშ მახვარებუშა. ქიგიასერჷ მუში ნოსაშ ჸუდეს. ათენეფი, ჯიმალეფი ართიანს გჷდეს. ჭკვერი თიშენ ჯოხოდჷ, თინა მეცნიერი (რ)დჷ, უჩქუდჷ ირფელი. ათე ძღაბის მუშ ქომონჯ უჩქჷდჷ დო ართო ოჭკომალი ჭკომეს. იმ სერს ართო ქჷდინჯირეს. ეთი ბოშიქ უწუ̄ ძღაბის - ამ-სერი ლეკური ქიშებდვათია შქაშა!</p>
      <p>ათე ძღაბის გაუკვირდჷ. მარა ლეკური ქიმი̄ღჷ (ბოშიქ) დო ქეშედვეს შქაშა. მაჟია ოჭუმარეს ათე ბოშიქ უწუ̄ ათე მუშ ნოსას - ქომუჩია ეჩ დო ოთხი ჯოღორია, უწუ̄, დო მავა ონადირუშა ოკო მიდაფრთენია, უწუ̄. ქიმეჩჷ დო მიდართჷ ონადირჷშა. მეურც შარასჷნ, ქჷლორჷ გილახენ, ქოძირჷ. დოჸვილჷ თე ქჷლორი. მიწა̄კჷნჷ ჭიჭენ, დიდ მინდორს დაჩხირი ქოძირჷ; ათაქნეშე ვიშო გი̄ცადჷ მუქ დო ჯოღორეფი ქიგი̄ნჯირუ̄ თე დაჩხირს მუკმუკი̄. ათე ქჷლორი გოტვიტჷ დო ჭუალა გაათუნ თი დროს, ხოლო ქჷმორთჷ ათე როპაპი დედიბიქ.</p>
      <p>უწუ̄ ათე ბოშის - ათე ჯოღორეფიშა მოშქურუნი, ვარა, დაჩხჷრი მოკონია იპტჷბუენი. - მუ ბღოლუავა მა თე ჯოღორეფსია, უწუ̄.</p>
      <p>ათე დედიბიქ უწუ̄ - მა მერჩანქია თეშ წამალსია.</p>
      <p>გეითისოფჷ ჭემი დო ქიმეჩჷ. - ჯოღორეფს ქიმკუსვია ნიჩვის დო აკა ვა ლალჷნდას იჸუაფუნია.</p>
      <p>ათე ბოშიქ გეიწუღჷ თე დედიბის ათე ჭემი დო იშო დაჩხირს ქიმთა̄ჸოთჷ ხათე. დო მიკა̄ჸუნჷ დო უწუ̄ ჯოღორეფს - მავა მუ ჟამს ყინტუაშ დროს ქიგმორინუანსიე, თიწკჷმა შქაშ გიმე კიბირი ქიმეთხითია.</p>
      <p>ქჷმორთჷ ათე დედიბიქ დო, - ქომსოფი ხორცია, უწუ̄.</p>
      <p>ქოუსოფჷ ჭიჭე ხორცი. მაჟიაშა ხოლო, - ენა ვამბაღჷნია დო ხოლო ქომსოფია დიდია. მარა ვა უსუფჷ. ასე გერყინტუნქია უწუნ, თინწკჷმა ჯოღორეფქ ქიმეთხეს შქაშ გიმე კიბირი.</p>
      <p>უწუ̄ ათე ბოშიქ დედიბის - ჩქიმია ჯიმავა, შქვილი დო საგანი, ვითოჟირი ჯოღორეფი დამაბარია, ვარა გეკვოსოფაფუანქია სქანი დუცჷ.</p>
      <p>ათე დედიბიქ გეკა̄რწყუ̄ ვითოსუმი, ჯოღორ დო ბოში დო შქვილ დო საგანი.</p>
      <p>უწუ̄ ჯოღორეფს, ბოშიქ - გეკოსოფითია ათე დედიბი გვალო.</p>
      <p>ათე დედიბი გეკოსოფეს გვალო დო ე ბოშეფქ იდეს მუშ შარაშა. ქიმერთეს ართი ხინჯიშ დუდიშან, ბორო ჯიმაქ იფიქრჷ; - ათენავა, ღუმა ჩქიმ ოსურს ელუჯანუდუკონი იჸუაფუდუა! ათაქ მოუკინჷ ათე ბორო ჯიმაქ შქვილი დო საგანი დო დოჸვილჷ მუში იშმარსხებელი ჯგჷრი ჯიმა. გაკურქუ̄ დო მიდართჷ მუში ოსურიში ჸუდეშა  დო უწუ̄ მუშ ოსურს - ჩქჷმი ჯიმავა ღუმავა სი ელაიჯანუდუკონ იჸუაფუდუა დო დოპილია!</p>
      <p>ეწყინჷ თეს. - ინა დო მა ლეკური ეშამძჷდესია შქაშა!</p>
      <p>ათე ბოშიქჷთ დე̄ნარღჷ თენა დო (უწუ̄) - მუ ოხვარუნია ანწ თეს?</p>
      <p>ათე მუშ ოსურქ უწუ̄ - პლატოკი მიდეღია ჩქიმია, ეთინა ქიგნუ̄სვი ჸვას დო გე̄თელებუნია.</p>
      <p>ქიხვამილუ̄ ბოშიქ პლატოკი დო მიდართჷ ჸვაშ გინასუმალუშა. ქიმერთჷ დო ქიგნუ̄სჷ ჸვასჷნ, გე̄თელჷ მუში ჯგირი ჯიმაქ.</p>
      <p>ათე მუში ჯგირი ჯიმაქ უწუ̄ - ამდღარ ვიშოვა სი დო მავა ჯიმალეფი ვა ვორეთია. გემე̄თხუ̄ ჯიმას დო მიდართჷ მუში შარაშა ჯგირი ჯიმაქ.</p>
      <p>ჭოჭი კოწიას ძე წურწუმია.  წლის. სოფელი ბარღეფი. ..</p>
    </body>
  </text>
</TEI>
