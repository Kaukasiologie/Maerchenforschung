<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">VI. მუჰამბი დო ზაკაიკი ტარიელეფიში არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district/>
     <settlement ref="https://www.geonames.org/610875/zeni.html">Zeni</settlement>
    </placeName>
    <date when="1921">1921</date>
   </creation>
   <particDesc>
    <person role="speaker">
     <persName>
      <forename>Bakhva</forename>
      <surname>Ubilava</surname>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_63">
  <body>
   <head>VI. მუჰამბი დო ზაკაიკი ტარიელეფიში არიკი</head>
   <p>რდუ ჯვეში დროს ართი კოჩი, დიდი სახელუანი კოჩანაშე, სახელი ჯოხოდ მუხამბარი, ნამუთ ათენა რდუ დიდი ცქვაფილი, დიდი ომიში გამოსადექი. ენა ვარდ ხენწიფეში მეკვიდრე, მარა სახენწიფოს უღუდუ დიდი მოწონა, რადგანს ომიში დროს მისჷთ შემწეობას მეჩანდჷნ, უთუოთ გომორძგვილი რდჷ თი ხენწიფე. ათენა თვითონ უძეო დო უასულე კოჩი რდჷ. გვარიანი ხანიში მიშულაში დროს, მეჩჷ სრუვილქ, ღორონს ქეშეთხუკონი სქუა. ქოთ შეხვადჷ ეფერი მომენტიქ, შესრულუ, მარა მუჭო? მუში სიცოცხლეს, მუში ამხანაგი ქოძირუ თოლით, მუჭოთ მოკათუ რენი. ათედროს ქიდელახჷ მუხამბარქ. მუშ ლახალა ქიჩინ, მუჭოთ მაღურუნი. წარმუდირთუ თი დროში ნათხუა საქმეში წუთიქ, ეფერი ჸოფე დერწმუნუ თი მომეტი, მუდიგა ეფერი ძვირი უთხუდუკონი, შესრულებუდუ ოღონ თით ქიჩინუ, მუჭო მუში თხუალაქ უაზროთ იჸუნი. უაზროთ ათე ნერო ნამუდა, თხუ სქუაში ერჩქინა, ხოლო მუში დასწრება ვარ. ათე დროს ენაღჷ თექ ძალამი დო ეს აწი მუთას ოხვარ, ხოლოთ მუში ანდრეზის ქჷმკუდირთუ. დესწრჷ ტომი ნათესეფი დო საჭირო მთავრეფი. იანდერზჷ მუთ ოკოდუნი. ხოლოთ სქუაში შესახები დიჩინუ თენა დო უწუ̄ ამხანაგი ჩილს, მუჭო ათე ჟინი მოშინაფილი თხუალაქ უაზრო აზრით აჸუ ნათხუაქჷნ დო ათეწკალა დასახელუ ჩილს ნამუდა, დაბადებულქ ძღაბიქ ქიჸუასდა, გიოდვით სახელი მუ გოკონანი, ხოლოთ ქომოლქ ქიჸუასდა ქეგემიდვით თიშა სახელო მა მუთ გიწუათინი. მა მუჭოთ მუჰამბარინ, თის გითვოდვანქ მუჰამბის. ქოთქუ თენა დო მუჰამბარქ გესვენუ. დოთხორეს მუჰამბარინ უკული ქოდებადჷ მუში ქომოლ სქუაქ. სახელო გიოდვეს მუჰამბი.</p>
   <p>მუჰამბიქ იჸუ̄ მუმაშე მეტი უჯგუში დო უმოსი გავლენილქ, ირი სახენწიფოეფს დო საზოგადოწკალა. მუჟანსჷთ ახალგაზდა რდჷ. მავითა-მავითაართა წანაშახ, უღუდჷ ჭიჭე ნაკითხი ქიანაში გაჩინებელი. ათეში მუმა კოჩი მუჰამბარის უღუდჷ საომარი იარაღეფი ირფელი ფარი, ხმალი, ქაშქვილი დო ქასაგანი, ირფელი რკინეულობა. გიოხვენჯო ჸუნდუ ჩე რაში. ათენეფი მი̄თხუ̄ დო გინულა მი̄სრულუ შარაშა მუჰამბიქ, ოკოდუ ქიანეფი ქიძირუკონი. რადგანს  ჭიჭე ხანიშიდჷნ, დიდაქ ვარია გამუცხადუ დო ირი კეთილეფქ ხოლო უწი̄ს მუჰამბის, მუთუნი ნერო ვედუკონი. მარა არძას ჯგირი გურით დუდი გეიწოტყურუ დო ათე საომარი ირფელი მოღე ქედინწყუ̄, გიოხვენჯი რაშით გაგმაკეთებაფუ̄ დო დანიშნუ დღა - ათე დღას გინილენს. დიდა მიშახე ჩილამურიში ღვარს, ვაება დო გაჭირებას, მარა მუ გოწყინუათ, თი დღას დებარჷ ირი მუშიანი გამოსაშვიდებელო დო ქოთი ქომორთჷ ირ კოჩქ, შეტყვინაფილქ დო უშუტყვინაფუქუთ, გამეშვიდებუ მუჰამბიქ ირ კოს. უხვამანა შარას. ათე დიდა ოსურქ ბრელიშა განიფიქრჷ დუდიში ჸვილუა, მუში ბაღანაში ბაღანობით გინულაში გურიშენი, მარა ეთი ვერგჷდჷნი - ქემიოტუ̄. უკანასკნელი, ირი კოჩიში მოშვიდებაში უკული, ქემეთხჷ ხე მარძგვანი მუში სქუას, და̄რთინუ̄ მორძგვიშე დო იჩუ̄ ათაში - ღორონთი, რთხი ბრელი. რთხინქ ხოლო შემისრულე თითჷ, მუთ ასე რთხუენი! ჩქიმი ოთხუალი ბრელი ვარე, მარა მა საჭიროთ მიმოჩქ ჩხე ჩილამურით რთხუე - ათე ჩქიმი სქუა ვარენო ნაკლები იჸი კოჩანა დო გონებით მუში მუმაშედა, ვარდა ვეჸი მუში დიდა დო მუმას ოსქუნი თი სქუადა, რთხინქ მოწყალე ღორონთი, თე ჩქიმი სქუა ცოცხალი ვართ მა ბძირე დო ვართ სამშობლოქ მუშიქჷნ.</p>
   <p>გა̄თუ̄ დიდაქ მუში ოხვეწებელი დო გაგმეთხუ̄ სქუას. გინილუ დო მიდართუ მუჰამბიქ.</p>
   <p>ბრელი შარაში უკული ქეშეხვადუ მუჰამბის - ამშვი კოჩქ, ნამუთი მიდმაღალარი დო გჷმარჩუალი რდესჷნი. ქოძირეს შორიშე მუჰამბი დო გირაგადეს ართიანი წკალა - ქეშმეძინეს ჭიჭე მუდგაქიენინი ვარწყეთო! ათეში რაგადიდო მუში ჩე რაშით ეთეში ქედესწრ მუჰამბიქ ათე სიტყვენს დათებაშახ, მუჭოთ ელმახვენჯი კოჩი; თი ზომაშა ჩქარი მაულარი ქორდუ რაში. მარა, მუ გოწყინუა, ინეფს ეშა მუ აღოლედჷ, მხოლოთ ინეფი არძა დემორჩილ. ეცოდჷ უკული დო მუშუში იარაღი კონი ქა̄ჩუქუ დო და̄რიგუ თინეფი. - რხამო ნუ ირჯებუთია. და̄ჭჸუ ულა დო მიდართ მუჰამბიქ. ბრელი შარაში უკული მიოჯინუ შორიშენი, მუდგარენი ქომოჩქ, ვითამ კვარიაში დუდიში მაშხვა. მარა, მინ თიში სიმალექ დო მინ მუჰამბიში რაშიში სიჩქარექ ადრე ქაძირუ, მუჭოთ ართი ბოში კოჩი გეხე ართი რაშის დო ქარი ცალო ქუმოჭვირგუნსჷნ. ართიანს გუწორეს. მჷმავალი ურაგადუ მუჰამბის. - გამარჯობა მუჰამბის.</p>
   <p>მუჰამბი ურაგადუ - გოგიმორძგვას ღორონთქ ზაკაიკის.</p>
   <p>ათენეფს მუნეფიში სიცოცხლეს ამდღარიშა ართიანი ვაუძირუნა. შეკითხეს ართიანს, გილელეს რაშეფიშე, ქოდოხოდეს დო იმოსეფეს. ზაკაიკი კითხულენს მუჰამბის მუხამბარიში ამბეს. მარა თეში კითხულენს, მუჭო სქუა ქორე თენა თიშინი ვოუჩქ, ხოლოთ სიტყვაშე გეგ, თი სახენწიფოში ქორენი. მუჟანსჷთ მუხამბარი იკითხ ზაკაიკიქინ, უწუ მუჰამბიქ, მუჭოთ ინა ღურელი რენი. სქანი ტერს უარესი! დიდი̄ შიცხადუ̄, დიდი შიწუხუ ზაკაიკიქ, მუჭოთ დიდი საიმედო მოჯგირენი. ათეშე მუჟანსჷთ გიშელჷ ზაკაიკიქინ, ხოლო იმოსეფეს ბრელი ხანს. ათე დროს რაგადის ქუკათუ̄ მუჰამბიქ გაჩინებაში სიტყვეფი, მუჭოთ მუჰამბი მუხამბარიში სქუარენი. უბედურებაში გამოცხადებაში დროს მალას მხიარულებაქ გამეცხადუ ზაკაიკის. დიდი ჸოროფა, დიდი ნდომა, ბრელი მუთუნი ოცქვაფური ეჩუ̄ მუში მუმაში მუჰამბის, ზაკაიკიქ. ხოლოთ ათე მხიარულებაში დროს ქუთხილანს ნაღება დო სინანულს, მარა იშენით ზაკაიკის შური აკაშუაფ მალა- მალას. უკანასკნელ დროს კითხუ მუჰამბიქ ზაკაიკის - ჯიმა, ზაკაიკი! მიჩქ წუხარებას რექინ, მარა თით მიჩქ, მუჭო ხიარულებაქ განგეახლჷ. მუ რე თე სი შურს ვაშუნქჷნ?</p>
   <p>უწუ̄ მუჰამბიქ ზაკაიკის.</p>
   <p>ზაკაიკიქ უწუ̄ ბრელი ხანს, - მუთუნი ვარია, მარა ფუჩით შეთხუ მუჰამბიქ, მურდუნ, ქოთქუკონი. დო ბოლოს ქუმაჸუნ ზაკაიკიქ დო ირფელი მუში საჩიარი ქეჩუ̄ მუჰამბის. ზაკაიკიქ თქუ ნამუდა. - მა ვორდი გაჭირებული ართი საქმეშე დო თიში მოხვარეთ პუნდუ დიდი საიმედნო კოჩი, მუმა სქანი. ჩქიმი საუბედუროთ, მოხვარა ვარი, თვითონ დო ბღურუნდო მებდინაფექ კოჩი. ამდღა თენა რე, ართი გაჭირებას ხოლო მაჟირა ქუმოძინუნ დო ჟირხოლო ართო გურს მიშინუანს. ათეში მეტი მა სი მუ გიწუა? უწუ̄ ზაკაიკიქ.</p>
   <p>ასე მუჰამბიქ უწუ̄ ზაკაიკის - ეშენი მადლობელი ვორექ, მუმა ჩქიმიში გურიშენი წუხარებას ღებულენქ, ნოთირი პატივი ცემა სქანი კეთილი საქმეში მემიღებუდას. ხოლო ასე ართი გურით რთხულენქ, მურე მაჟირან ქომიწუე.</p>
   <p>დიდი გაჭირებულო დო დიდი ბოდიშით ქოთქუ ზაკაიკიქ - უჩა ზღვაში მჸოფი უჩა ნდიში ზისხირი გებრძჷდჷ დო მოკოდ გინიბგიკონ. ათე საქმეს ქჷმორგუდუნ ეფერი ცაში თუდო კოჩი კაპუნდჷ, გარდა მუმა სქანიში. აწი მუთუნ ვარი, ღორონს ფთხულენქ  ბღურე. მუხამბარიში უმუშო ჩქიმი რინას ვაუღ შველა. ათეწკალა მუჰამბიქ თხუ̄ ზაკაიკის - საიმენდო მოჯგირე! ღურათ ირ კოჩი ღურუ. მუაჩქიმით ღურუდჷ, აბა მი ჸოფე უღურუ? ხოლოთ მუმა ჩქიმი სოდეთ ირგჷდჷნი, თექინე ართიშე გვერდი მეტი ვორექ ღონე დო შეძლება ტანიშით, სიმალე მოძრაობით. ხოლოთ ათენეფიშა მირკ გამოცდილება საქმე შემთხვევაში. ენეფი ადვილი რე სქანი შემწეობით ჩქიმი წკალა დო მუნერო მუ გოკონი თი ნდიშენი მიწი დო მზათ ვორექ, ვაგაშქურინას, ონჯღორეს ვაბძირუნთ.</p>
   <p>უწუ̄ ზაკაიკიქ - უჩა ნდი ცხოვრენს უჩა ზღვას, ბჟა დალჷშე, ძგას, ხმელეთის. ხოლოთ თის ჸუნს ჯოგი ირი შინაური პირუტყვიში უჩა ზღვაში ბჟა იოლჷშე, ძგა ბერეგი მინდირს. მუჭოთ ნამდა რაშიში, აქლემიში, კამბეშიში, ჩხუში დო ათეში უკულაში არძა პირუტყვიში. ხოლოთ რაშეფს ოკათ ართი რაში, უჩა რაში. ათენა მუჭო ჯანუნ, გინოჩქ ჟირი ალაბით გერინელი რაშეფს. ათე რაშის ჯოხო საორინჯო რაში. მისჷთ ოკო დო შიალებენი, მიდურს თაურე, ბრელი თუთა დო წანაში ოლურე თეიშახ. მუჟანსჷთ თი მინდორიშა ქემურს კოჩინი, არრი ფოშთაში სიშორეთ რე ართი გეალა, ნამუს ქიგნადირთ კოჩინი, ქოძირუნს თელი ათე რაგადებული პირუტყეფს. ასე საინტერესო რე თენა ნამუდა, ათე რაშის მით დემორჩილენსჷნ დო მიდეჸონანსჷნ, ნამუ მხარეშე გოკო თი ოთხი სანძღვარს - ბჟაიოლ, ბჟადალ, ჩირდილოეთი დო სამხრეთით, სოლე თეს იჸუნანქჷნ, ირი ცხოველი თე ჯოგეფიში ირფელი ართო თეს ეკოჸუნს. ათეში დამორჩილებას უღუ თექინი შემთხვევა განსაცდელი. თის გინოსქიდჷდა უკული მუში რე თე დუდი რაში დო ირ თი ცხოველი.</p>
   <p>ათე რაშის უღუ ზნეჩვეულება, გამოცდილება მუში მაჸუნუფალი კოს ართი რენდო იჩინენს ბუნებით, მაჟია - დუს ვადანებენს სოიშა მუ შიალებენი.</p>
   <p>შურო ბრელი კოს მუნდომებ, ეში შეძენა, მარა მითინს ვეშიალებუ... - აწი ფთქუათ მუ? მუჭო მირთე თიშა დო მუნერო?</p>
   <p>ურაგად მუჰამბი ზაკაიკის.</p>
   <p>ზაკაიკი ურაგად - ათენერო ნამუთ, გვალას გიმებლენთჷნ მინდორიში დოჭყაფაში ძგას უკულაში ღონეში კოჩქ ოკო ქომიფცადათ თექ. უმოსი ღონეში კოჩქ გობლათ ოკო მალას დო ქჷდობლათ ოკო თი რაში  წკალა. რაშიში ჭოფუა ოკო მიბდომათ მუჭო მუ შიმალებენანი. პირველიშე მეულირო ჭოფუა თიში, გილულა რაშიშე დო ონანგერიში გინოდგჷმა ჩქინი რაშიშე თი რაშიშა - ხანეფი ვარენო იჸინი, ათე ხანეფს პირველიშე მინდომენს რაში ჭირხინს. სუმი ჭირხინიშა ოკო ქუჭიშუას მიმალჷქ გეხუნა თიში. სუმი ჭირხინს გათენს დო ქიგეგონენს უჩა ნდი უჩა ზღვაში. ქიგედოხოდუ უჩა რაშის დო მოლურს მოჩხუპურო, ნამუსჷთ თოფი გინაბუ ბუკიშ მაშხვა. ეთი სუმი ჭირხინიში განმავლობას რაშიში მიმალ კოჩქ ოკო ქომუჸუნასჷნ მაჟია ამხანაგის, გვალაში თუდო რენ თის. იქ ოკო ქიგედოხოდას დო იდას ირიათო გვალას. ათეს მეჸუნს უკახალე ირი ცხოველი მუშუში ხონარიში ძახინით. მჷმაჸონაფალი კოჩქ ნდის ოკო ქჷდოხვადას, სოდეთ რაში გიოჭოფუნ თექ. ნდი ღონიერიენ დო დჷმახვამილაფარქ ოკო გამოცდილებით მექცას. მუჟანსჷთ ნდი უწინს კოს - თენა სი ბღოლი დო ვარი სქანი ამხანაგიქ?</p>
   <p>თიწკალა კოჩქ ოკო უწუას - მა ვარი თიქ რღოლ ენა სი.</p>
   <p>ათეშ უკული გეგნაწურუას ნდი ამხანაგიში შარაშე დო მუქუთ ოკო ქაჸუნას, მუჭო ნდი გურქენს დო ამხანაგის ქეკათხოზუნი. სოდეთ ქჷმაჭიშუანანი თექ ართი ვეჸი ხვალე, ჟირი ამხანაგი იჸუაფ დო ართიანს ქემეხვარებუნა. ართიანს ქემეხვარებუნან, ნდის მუ რაგადი ოკო, წაჸონენა, დოჸვილუნა. ნდიში ღურაში უკული გესქილადირი რე თელი ქონება. ასე მუჰამბიქ ხიარულებით უწუ̄ მუში მოჯგირე ზაკაიკის. - მუშენ მა თეს სი მიფულუნდი? მა მუჭოთ გიწინი, გამოცდილება მოკოდჷ; ასე მა დარიგებული გაფუქ. აწი საიმედოთ დეკინი თე საქმე. გოძირანქ ჩქიმი მოქმენდებას. იბდათ აწი, იბდათ. ქემეფრთათ თიში სანძღვარიშა; მა მეურქ გიმანთხაფალო დო სი გიტენქ თექინე. ეს თაში გირაგადჷქ დო შხვა საგანეფსჷთ ქჷგოძირა.</p>
   <p>ქიგიანწყის თეს. იდეს, იდეს დო ქემერთეს თი სანძღვარიშა. ქიმისვანჯეს ჭიჭე. მაულარიე ასე მუჰამბი, მარა გუჩუ გური ზაკაიკიქ დო მუთუნ ქესათ ვაქიმინ. იჸუ̄ თაქ ბრელი რაგადიქ, მარა იშენი მაულარო ქიგედირთ მუჰამბიქჷნ, ვემიაჩ საშველქ, მიდართ მუჰამბიქ. გოურქუ დო ქჷდოლ თექ, სოდე თი რაში ჯანუდუნ. რაში ჸუჯით ოჭოფჷ, ონანგერი გეგნოდგჷ დო ქეგედოხოდჷ. გოურქუ დო შქაშარაშა ქომორთჷ მუში ამხანაგიშა. პირველ მეულაში დოჭყაფილო ათე  ხანიშა ართი ჭირხინი გა̄თუ̄ რაშიქ. ქემერთჷ, ქემეჩჷ მუში ამხანაგის დო მაჟია ჭირხინიში დოჭყოფაშა სოდე თი რაში ჯანუდჷნ თექ ქოდოლჷ. მუჭო თექ რე მუჰამბინ თეში, მაჟია ჭირხინი გა̄თუ̄ რაშიქ. მასუმა ხოლო ქჷდიჭყუ̄ დო გა̄თუ̄. თე ხანეფს ზაკაიკიქ დიდი საორინჯო რაშიში გეხუნელო გვერდი გვალაში ეკულა გა̄თუ̄. გიშართ ხანქ, დო დასურო ქომურს ნდი დო მუში რაში. მურს მარა, მუზარზალუანს დიხას. ათაში ნამდა, მუ გოწყინუა, ათე ნდემიში რაშიში ფოლო მოთმოხვადუ ქუეფს ზანდუკიში მაშხვა-მაშხვას დო არძას ტვერო გინიორთინუანს. ნოტეხეფი თეში მეურს ვერსი დო ჟირი ვერსის დო მუს მოხვადჷნ, ჸვილუნს, ეკმოქოსუნს. დასურო დიდი ღონიერიე რაში, ნდი გეხენ თინა. ქომორთუ ნდიქუ მუჰამბიშა დო გამარჯობა უწუ̄. ექ ნოთირი სალამი მეჩუ. შეკითხ მუჰამბის ნდიქ-სი ბღოლი თენა, მუჰამბი, დო ვარ ზაკაიკიქ.</p>
   <p>მუჰამბიქ უწუ̄ - მა რღოლი სი შურამი ნდი დო მუ გოკო?</p>
   <p>მუთუნი ვა̄შქიდუ̄ ეს ნდიქ. გოურქუ̄ დო გამათხოზუ სოლე ზაკაიკი მეურსუნ თეურე. მუჰამბიქ იფიქრუ - ეს მუსჷთ ბღოლანქჷნ თოლით ვოძირა ჩქიმი მოჯგირეს. მარა გამოცდილებაქ დაკორდუ ჭიჭექ მუჰამბის გუ̄ტუ̄ თენა ჭე წოხოლე იშენ იშენი ართნერო თოლით ირო თიში დუდი დო ხეს ვოუჯინ. მიკაჯინუ დო ნდიში თოფიში გოლაფაქ იჸუ. სქანი ტერს უარესი, გურქ მუჰამბის შეწუხუნი. ოკოურქუ̄ დო ნდიწკელა ქოდოლ. მუ გოწყინუა, ტყურა ვარე, იარაღი ვამურქუნ თეში, ტოტო ხე სოდეთ გიაშქუნი, დუდი, კილე მესოფუ, კუჩხეფი არძა ოკოსოფუ. მუ გოწყინუა ეზჷმა, მუჭო ჩქინი კოჩქ ცომს, ოკონდა ზელს ხე მეთხასჷნ დო თენა ლუკა-ლუკათ ქაღვას შეულებუნი, თეში ინა ტოტო ოკოსოფუ ხეთ. მიკაჯინჷნ, ზაკაიკი გილანთხაფილი რე რაშის. გოლჷ დო ქემერთჷ. მეულაშა რაშის ქეშეხვადუ. ენა კინი მიდეჸუნჷ დო ქემერთუ ზაკაიკიშა. ზაკაიკი ცოცხალიე. - მუჭო რექ ჯიმა, ზაკაიკი?</p>
   <p>კითხუ მუჰამბიქ.</p>
   <p>ეშეჯინუ ზაკაიკიქ, ქიჩინუ საორინჯოუ რაში.</p>
   <p>უწუ̄ თეწკალა მუჰამბის. - ჯგირო რე საიმენდო ჯიმა საქმე. ართიშა ვორექ ღურელი ვარა მეტიშა ვაბღურექ.</p>
   <p>რადგანას ქი̄ჩინუ თე რაშინ, უთუოთ ნდი ღურელი რე მუჰამბიშე. დო უწუ̄ ზაკაიკიქ - მა აწი ღურელი ვავორექ. ბღურუქ მართალიე, სამშობლოშა მიდამიღანქ. ჩქიმი დიდი ინტერესი შესრულებული  მაფუ სქანი შემწეობით, ჯიმა. - თე დროს, მიღუ პატი მუგოშინათჷნ, მუჰამბიქ ქიმკიბიჯუ კიდირიშა ტამბაჩა დო უწუ̄ ზაკაიკის - სქანი გამოცდილებაში გურაფაქ დიო ვადმეცალ დო ქორე მუთუნი საშვალება ქიანასდა ქომიწი დო შიმალებე კოჩი მუსუთ იქუნსჷნ, ვარდა სქანი წოხოლე მა ოკო იპილე დუდი. ათე დროს უწუ̄ ზაკაიკიქ მუჰამბის - ქორე ართი საშვალება, მარა აწი ვეშილებე დო ენა სქანდა მა იშენი ოკო მირაგადუდუკონი, რადგანას საჭირო გაჸიდ ირო დო ირო დიდი. ნამუთი საორინჯო რაში თაქი რჸუნსჷნ, თის ოკო ქიგედოხოდე დო ოკო ჸუს დილაფურცქინე, სოდეთ გოკო მეულანი, გუბერნია, ოკონდა ვეზდა, სანძღვარი, გოლა - უწუე ოკო. თე დო ათე ოზეს, ვარა დიხას ქჷდმოხუნე, უწინქინი - ინა წანამოწანაში ოლჷს სათის მეურს. დღაში რდას, ოკონდა სერი, უკუმელა, თუთარჩელა, არძა ართი აფუ. რადგანას თაში ქოწუხენქინი, გაბზადი, ქეგედოხოდი დო დილაფურცქინი - ზაკაიკიში ეზოს ქენოლი! - ზაკაიკიში უმოსი ჸუდეში კარს მარძგვანი განიშე ოკო მიკუბახუე კუჩხი სუმიშახ დო გიორაგადე "ზაკაიკი ღურუ, ზაკაიკი ღურუ" თი მიკობახვაფით გეთებუნდო ჭუაშე ხათეხოლო სქილადირი იპიქ.</p>
   <p>თე დროს მუჰამბიქ მუში რაში ონანგერამო ქუმკიკირუ დო გოლჷ. ვალიში მამალას ართი დიდი ოზეს ქენოლჷ. ქემერთჷ დო სუმიშა კუჩხი მიკუბახუ კარს დო გიორაგადუ̄ - ზაკაიკი ღურუ, ზაკაიკი ღურუ.</p>
   <p>სუმიშა ქოთქუ დო ზაკაიკიქ დოსქიდუ. ქეგედოხოდუ მუში რაშის დო მოლართუ ბერეგით; მუჰამბიქ ხოლო მოლართუ ბერეგით ზაკაიკიში შიოხვამილაფარო. დასურო ოკოხვადეს, დიდი ამბე დო ხიარულება ქიმინეს. უკული მოლართეს. პირველს შეხვად თენეფს ზაკაიში ოჯახი. ქომორთეს ზაკაიკიში ოჯახიშა. დიდი ხარებაქ იჸუ̄. ბრელი ხანიში უკული და̄ჭყეს ულა დო მოლართეს მუჰამბიში ოჯახიშა. მუ რაგადი ოკო, მუჟანსჷთ თენეფი ბერეგით მულირი რენანი, თენეფი წკალა მორთეს არძა რაგადებული პირუტყეფქ. ენეფი შქას გორთეს, გვერდი თაქ ქედიტეს, გვერდი მუჰამბიში ოჯახიშა მოლეჸონეს. მუჰამბიში ოჯახის დიდი ხარება დო ხიარულება რდუ. ათე მოჸონაფილი პირუტყეფი მუჰამბიქ შქას გორთუ გვერდი მუქ ქედაკინ დო გვერდი საზოგადოებას ქაჩუქ. რენა დო ცხოვრენა დიდიშე დიდი ცქვაფილო. თენეფიში კოჩანა მოშინაფილიე ირი ქიანაში ხენწიფეშა.</p>
   <p>მუჰამბის ქჷმუჯღონ მუში ხენწიფეში ცირასქუაქ, ბჟაში უძირაფუქ, ბარათი დო თხუ̄. ჟირხოლოქ ქიძირუასჷნ ხენწიფეში ოჯახი დო მუშიანეფინი. ხოლოთ ბარათის და̄სახელჷ მისაგებო ჯიმა. ახიოლეს დო ქოთ გაგმინწყუ̄ ჟირხოლოქ, მუჭო მუნეფს აშქიდირუაფუდესჷნი თეში. თვითონ ხენწიფეს დო მუში ჩილი დო სქუას აშქიდირუაფუდუნ თი ოჩუქებელი ხოლო გაგმანწყი̄ს. თაში ნამუდა, თითოშო თითო რაში კაზმული დო ძვირფასიანი საჩუქარი მიდეღეს. ქემერთეს ექჷნ, იჸუ̄ დიდი ხარება დო დიდი მოწონაქ. ათე ბჟა უძირაფ ხენწიფეში სქუა დო მუჰამბი თეში რენა გურით დარწმუნებული ართიანიწკალა, მუჭოთ და დო ჯიმა. ზაკაიკი ორე, მუჭოთ ჯიმაკოჩი მუჰამბიში დო სუმარი საპატიო ათე ხენწიფეში ოჯახის. ათაქინე მიფიქრჷ მუჰამბიქ - ინა და ჯგურა ჩქიმო, ზაკაიკი ჯიმაკოჩი, დუდიში ოსხუნური. მორთი, თენენს ჩილი დო ქომონჯო გინვორთინუანქია.</p>
   <p>დასურო ქეთაჸუნეს თეში რაგადის დო გინირთჷ ზაკაიკიქ ხენწიფეში სინჯათ. ცხოვრენა დო რენა დიდიშე დიდი ცქვაფილო. ბრელი ხანიში უკული ულა ოკო მუჰამბის მუში ჸუდეშა. მუჭო თენა ქოთქუ დო ჟირხოლო ჩილი დო ქომონჩქ ქემიოტეს ოსერშე დო სადილობა, თან ჩილამურით იგარა, მუჭოთ თეში უმუშო მუთუნი სახეთ ვერგუნა. ართიშახ მიოტუ̄ ულა, მაჟიაშა; მასუმაშა ხოლო თაში მოხვადჷ.</p>
   <p>იფიქრჷ მუჰამბიქ თენა დასურო თაშიდა, დასურო თენეფი ართი შური დო გურით ქომიჯინენანდა, ჩქიმი ულა დო მოშორება თე ზომამაშა ქაწუხუნანდა, ოკო გაგმოფცადევე.</p>
   <p>გამუცხადჷ დო თხუ̄ თენენს - გიქიმინუნან ეში ვენებათ, აუცილებელო ჭუმე მეურქ დიდა ჩქიმიშა. ვებდე, თენა ონჯღორე მაფ, ვართ თქვანო იჸი̄ სქვამი, ვიშა- აშო ისოფეს ბრელი, მარა მუთუნქ ვაგურთეს. მაჟია დღას ოკო იდას მუჰამბიქ ჸუდეშა. გამეშვიდებჷ დო მიდართჷ მუჰამბიქ ონჯირუშა. სერიე მუ რაგადი ოკო. ჯგირი ხანქ გიშელჷდო იფიქრჷ მუჰამბიქ - მორთი, ასე ქიმთვოჯინექ თინენს ფულირო, დუს ვავოძირანქ თეში. თენა დასურო თაში ქორენდა, დასურო ჩქიმ გურიჭუა ქუღუნანდა, მუჭო გარებულო დიბტენი, თეში ოკო იგარდანი ვარდო ფარსეველობა რენდა, დონჯირელი იჸინა.</p>
   <p>და̄ჭყჷ ულა დო ქემერთ თინეფიში ოთახუშა. ინეფი ვა̄რწყენი თეშ დოგორ მითაჯინალი დო ქოძირჷ თინეფი. ბჟაში უძირაფ  გორჩელი ნორჩალს ქეშახენ დო ქიწიმინდას ხეში ბირცხეფს, მარა ართო ნორჩალი შოლირიე თეში ჩილამურიში. ასე ხოლო ირიათო იგარს. ზაკაიკი ქეგეხე კარს, კილეშა ქეგლუძუ ართი დიდი ბიგა დო ქოთოლუნს, ქოხოწუნს თეს დო ქიგარს, ქოღურღულანს. სქანი ტერს უარესი, მუჰამბიქ ენა ძირუნი! დიდი ჯაბი, დიდი სევდაქქ მიაჩჷ. მაჟია დღას ანუგეშჷ. - ვოურქია მა - რინა დო ცხოვრენა თაქ. ჭე ხანი ქორე თეში უკული. ათე ზაკაიკი მოსეფენდასჷნ, კაშჷნს შურს. მუჰამბიქ შენიშნჷ გვიანო დო კითხუ ზაკაიკის აუცილებელო ქომიწი̄ - მუ რე თესხი სქანი შურიში კაშუანი.</p>
   <p>დიდიშე დიდი გაჭირებათ ზაკაიკიქ გემეტ ათეში გამოცხადება, მარა, მუ გოწყინუათ, ბოლოს იშენი ქოთქუ̄.</p>
   <p>უწუ̄ მუჰამბის - მათ კოჩი ვორექ, მათ სინდისი მიღუ ნამდა, სქანი პატიმიცემა, სქანი შრომა მუთ მა მასახელი ქიანასინ დო თან სიმდიდრეთ მჷმანიჭინი, ენა ართი საქმე რდჷ. მაჟია, მა, ქო, ჯგირი შორებელი ოჯახიში სქუა თავადთაგანი ვორდი, მარა ხენწიფეში სქუას უსქანეთ მა კოჩი ვამუჩანდჷ. ათე საგანეფიში ეშე კოს კოჩიშა მუთუნი ვაღოლე̄. ასე მათი ფიფქრენქი, ვითამ მუთუნი ჯგირი ქორღოლე̄, მარა სი ქეგგოდოხოდუნი დო ქჷმაშქიდე სქანდანი ეფერი საქმექ მუთუნქ ვეშმალებუ̄, ხოლოთ ართი საქმე რენ დო თი საქმე ოკო გიწუე დო ოკო გიწიკონი, მარა, ვაი რაგადი დო ვაი ღურა, ჟირხოლო ართი მაფუ.</p>
   <p>მუჰამბიქ ეში გურიშენი ე ბოდიშეფი სრულიათ ამაოთ გუგონუ̄ დო უწუ̄ ზაკაიკის - ბოდიში ვარე საჭირო სქანი დო ჩქიმი წკელა; ჩქიმი სქანი რენ დო სქანი ჩქიმი რე, ართიში მეტი ირფელი. ქონებაშე ჩქი ღარიბი ვავორეთ დო ვართ მუთუნი მიჭირა. მარა თი სიტყვა დო თი საგანი ვამიწუ̄ე, დუდი ვამოკო ცოცხალი.</p>
   <p>ბრელი რაგადიში უკული ქუწუ̄ ზაკაიკიქ - მუჰამბი, სი ქოგიჩქ მა გარეშე ხენწიფეში სქუა ვორდი, გოჸოთამილი შობელეფიშე დო ფცხოვრენდი თე ქიანას. თით ქოგიჩქ, მუჭო ჩქიმი მეტი ქომოლი სქუა ჩქიმი დიდა დო მუმას ვაჸუნდნუნი. მარა თინეფს ჸუნდეს ართი ოსური სქუა, და ჩქიმი. ათენა ჸუნდუ მუაჩქიმს მუში დროში დამოკიდებულო მოჭიშაფილობაში დროშა უმაღლესი ოგურაფალეფს. თვითან ჩქიმი და ნიჭიერიდჷ დო მეცნიერი. ქომონჯიში შესახებო დოჭარჷ ართი მაგალითი, გამოსაცთელი საგანეფი გაგმანწყუ̄ ოთხი, ხუთი შხვა დო შხვანერი, ნამუსით დიდი  ძალი, ღონე, ჭკუა დო მეხვამილაფა ოსაჭირუნი ეფერეფი. მით ვარენო ათე ირფელი განსაცთელეფს გინასქიდჷნ, თინაქ ოკო იჸუას თიში ქომონჩქ, ხოლოთ მით თეშა ვარენო გიშურსჷნი, თავრობა წკელა იჸი̄ ხემოჭარილი დოდვალირი ათე სიბრძნე, ათე ძალი დო ღონე ნამუსჷთ ვაგმარჩქინინენი დო ვეშიალებენი თინენს დუდი მეკვათანი. ნარაგადუ აფუ დო ნებათ ეჭოფილი, ართიში დიჭყაფილო ოში კოჩიშახ მერთას დო დუდი მუში გამიცადას. დასურო, ოშიშა დუთქ მიაკვათუდა, უკული ვართ ოკო მეტი კოჩიში მიღება თე ძღაბის დო ვართ თავრობა არზენს ნებას.</p>
   <p>ათე ამბეფი ზაკაიკიქ გეგნოჩუ მუფამბის დო თი საგანეფით ქუწუ̄, ნამუ საგანეფით თი ძღაბი კათას ჸვილუნდუნ.</p>
   <p>ზაკაიკი იჩიებუ - პირეელო თაში მუგოშინანთ - თიში ოჯახიში ხორუა რე ათე ნივთეფით შენობეფი მუთ ქეგედგუნი, ირფელი გოხოლუნა ვარჩხილი. მებელი მუთ ქორენი - სქამი, სტოლი ირი შხვა, გოხოლუნა ორქო. ნორჩალი დო გექუნალობა - აბრეშუმი დო ყაზნაყი - ოზეს გუჸუნს ზაბორი ჟირინერი ნიფთიშე, ჟირი ზაბორი. დინახალენი გოხოლუნა ორქო, გალენი გოხოლუნა ვარჩხილი. კარეფი არძა ორქო; მინა̄ბუ შოშე, წმინდა ორქო, ჸუდეში კარიშა მეულირი. კოჩი მუჭო ქემურსინი, დიძახას ოკო კარს; კარს ხათე გუნჯანა. კარიში გონჯამა დო ბჟაში უძირაფ ქჷმაზადუ̄, მუ რაგადი ოკო ხეს გუთირანს დო მი̄წვენს ბინაშა. კილე გიშაღვაფილო ულა მინილენა ჸუდეშა. მუჟანს ხეს გეიწოიღანსჷნ, ვენაჯინა თოლი დო პის. სისქვამე მეტიში მეტი უღჷ; გარდა ეში, მოწამალერი აფჷ, ვედნაჯინა, ვარა დაგასუსტენს, გიჩქჷდას ვენაჯინა. მუჟანს ჸუდშა მინილენთჷნ, ორქოში სქამიშა მეგიწვენს, მარა ორქოში სქამს ვეგედოხოდა გიჩქუდას, მოწამალერიე. დიდი ღონეში კოჩიში მეტის თვითონ თინა წაჸონენს, მარა ი სქამიშა თინა მი̄წვი̄. მუჟანს თინა თის ქეგედოხოდუნი, სი უწამალე სქამი ქომოგიხვად. ათეს ათაში გინასქიდუქჷნ, ცირა დიძახუ - ჰე, არაბი, სუმარს სასუმარო მა̄რთვი. არაბი გიმილენს ოთახჷშე, მულჷ ართი ხეთ დიდი ნარგისი ოშუმალიში ეფშა. მაჟია ხეთ მუღჷ დიდი ბანკა. ათეს იოშანს არაბი დო მიგარზენს სი, მარა მუთუნ სახეთ ვაშვა. პირველო თის ქოჩი, უკული სი გეშვი, ინა მუთუნს ვარღოლანს. ათეს გინასქიდიდა, გედირთ ცირა, მიკაჯინე ართი სარკეს დო თქუანს - ჰე სარკე, ვითოჟირი ზაბარზანიში ტყვია ქჷმახვამილე თე სუმარს.</p>
   <p>მუჟანს თეს ქოთქუანსჷნ, სი ოკო გედირთე̄, კიდირი ოკო ქემუჭოფუე. გოლჷ დასურო ვითოჟირიშა ზაბარზანი. სი გაშქურინუდა, დორჸვილუნს, ვაგაშქურინუდა - არძა პოლს ქჷდოცენს.</p>
   <p>ათეს ათენერო გინასქიდიდა, კიდას ლეკური მუკობუ. თი ლეკურს უწინს ცირა - ჰე, ლეკური, სუმარს სასუმარო ქოღოლი! - ლეკური წკრიალს გინიკათუანს დო ქარქაშიშე ელელენს. სი კისერი ოკო ქუდუჭოფუე. გაშქურინუდა, დორჸვილუნს, ვაგაშქურინუდა, თავისუფალი რექ. თეს ხოლო გინასქიდიდა, უკული დიძახჷ ცირა - ჰე, არაბი, კინი სი სუმარს სასუმაროთ ქუდასქიდი. არაბის უღუ ხე ფოლანდიში. მოლურს თინა დო შეგეტოტებ. გორჯგინუდა - ქაღურუქ, ვაგორჯგინუდა, თავისუფალი რექ. ათეს ჸუნს თავრობაშე მოჩქუმალირი მაჯინე. მუჟანს თენა თაში გეთებუნი, უკული რე ხარება. ხოლოთ, ჯიმა, მუჰამბი - ჩქიმი საუბედუროთ რე მა თეს გირგადუქჷნ. თექინე ღურელი რე ამდღარიშა ოშიშე ოთხონეჩიდო ვითოჩხორო კოჩი, ართის უღუ ხვალე ასე ადგილი. რთხინქ, მუჰამბი - ქომორაგადენ თენარენ დო ვამისრულა თენა მუთუნი ნერო. მუჰამბიქ ენეფი არძა ფუჭეთ ქედნუჸოთ. - ენეფი არძა ადვილი საქმე რე, სი შიშის მუშენი რექ. აბა, ასე ჭუმე ვანწყუაფუქ მა მაულარო.</p>
   <p>იჸუ̄ კანკალქ დო გარაქ. ჭუმენერი დო გეღანიში ულაშენი ვარია ქარაგადაფუ̄. თე დროს ზაკაიკიქ გაგმიანგარიშ, თე ოჯახი დო მუში დაში ოჯახი შქას მუზჷმა ვერსიენი. თითოული ვერსის ზაბარზანიში კოჩი ქიგიორინუ. მუჟანსჷთ თაქ გინილენს მუჰამბინ თექიანი მეულაშახ დო თექ თინეფიში მოქმედებას მუ ხანეფი ოკოდუნ, შედარებით გაგმოზიმეს. ათაქ, მუში ოზეს დათხორაფუ̄ ვითოჟირი საჯენი სამარე დო ჟირხოლო ჩილი დო ქომონჩქ დინილეს დინახალე. თან დიდი სანთელი სასინათოთ გედნიღეს. ქჷმაღალაფეს ჟირი დიდი სათი დო მელე-მოლე კიდას ქომკაბუმეს. მუნენქ ხეს ჟიჟირი ტაბაჩა ქოდაკეს დო კიდირს ქემკაბიჯეს ართი მაჟიას. ათენა თაში გეგმანწყის დო გინილუ მუჰამბიქ. ხანეფი მუსხი დაჭირდ ულას დო თექ თინეფიში ბანძღისჷნ, დანიშნული რე, მუ საკურელიე.</p>
   <p>იპიან ღორონთქ დო მოგებულქ იჸუ̄ მუჰამბიქდა, ჟი ზაბარზანიშა მჷკმარენჯი კოჩი გაჸოთანს ხათე, მუჭო თექიანი დოჭყაფილო აშო-აშო გუთმოლუდას თეში. მუჟანსჷთ თენა თაში იჸინი, ზაკაიკი დო მუში ოსური ართიანს დაჩილითუანა მუში ტაბაჩას დო გოჩოლანა. ათე დროს, ჟი მონწყილი იჸინა თენეფიში ეშე ეშმაჸონაფალი კათა ჯაჭვით.</p>
   <p>მუჰამბიქ მუჟანსჷთ ქემერთჷ ცირაში ჸუდეშანი, ოკო დიძახას კარიში განჯამალო. მარა აში მუდოს ქიმინ. ოკურქუ̄ დო მუში რაში ჟირხოლო ზაბორეფი ქასხაპინუ̄. გილელჷ რაშიშე დო ცირაქ ქჷმაზადჷ. ქჷმირსიალჷ დო ხე გეიწუღეს ართიანს. ვედნაჯინავა ზაკაიკიქ დაგურუნი, ძალამი ჯგირო დუჭყჷ პიჯიში სახეს დინოჯინა. ეშელეს ჸუდეშანი, მიწუ̄ ცირაქ მუჰამბი ოქროში სქამიშა; ვარია რაგადებული რენი, ხათე თის ქეგედოხოდჷ. ექი მუთუნქ ვეჸუნი, დიძახჷ ცირაქ - ჰე, არაბი, სუმარს სასუმარო მა̄რთვი.</p>
   <p>მიკილჷ არაბიქ დო მუჭო მიარზუ მუჰამბის ოშუმალინ თეში ხათე ხოლო გეიწუღჷ დო დიკი ქიეტიხუნუ̄.</p>
   <p>ეშე მუთუნქ ვეჸუნი, ცირაქ სარკეს მოთხუ̄ ზაბარზანეფიში ტყვია. მუჰამბიქ გედირთჷ დო კიდირი ქემუჭოფუ სარკეს. გოლჷ ვითოჟირიშა ზაბარზანქ დო არძა ტყვიეფქ პოლს ქჷდოცუ̄.</p>
   <p>ცირას ძალამს უკვე თენა. ასე ლეკური ქიმიხვარუ̄. გელერსიალ ლეკურქ დო მუჰამბიქ კისერი ქჷდუჭოფუ. ლეკურქ გოტირხჷ შქას დო ვიქილეაქილე ქჷდოლ. უკანასკნელი დროს არაბი მითხუ̄ ცირაქ. გამნოლჷ არაბიქ დო მიანტუ̄ მუჰამბის. მუჰამბიქ ვაცალჷ არაბის ხეში მოკიდირინი თეში, ქუხვამილუ̄ კისერი დო წიწილა ცალო მესოფჷ. მიკირთჷ მუჰამბიქ დო ცირას დუჭყჷ ჯინა. ცირაქ უწუ̄ - ქორგებექ, ბოში, ჩქიმოთ ქომონჯო. სი ჩქიმი დო მა სქანი.</p>
   <p>მუჭო თექ თაში აკინწყუ დო, კარიში კოჩქ გაჸოთჷ ზაბარზანი, თის მაჟიაქ ქუმუჸუნუ, მაჟიას მასუმაქ, დო თაში ქემერთჷ ხარებაქ ზაკაიკიში ოჯახიშა. სათის მიკა̄ჯინჷ ზაკაიკიქინ, ხანეფი დანიშნული გვერდით ვარე ხვარებული. მუჭო ზაბარზანეფიში გოლაფა რენ თეში ენენქ ტაბაჩა დუჩილითეს ართი-მაჟიას დო თეში გოჩოლეს. გეშეჸონეს ეშე დო იჸუ̄ დიდი მეხვამუა დო დი ხარებაქ თელი ჯალაბამო ართო. ათეში უკული, მუნეფიში სიცოცხლეს საფულეშა საიმედო ჯიმა რდეს მუჰამბი დო ზაკაიკი. გოღა თექ გოხოლუდი დო ამდღა თაქ ვორექ.</p>
   <p>ბახვა უბილა. სოფელი ზენი (საჩიჯაო).</p>
  </body>
 </text>
</TEI>
