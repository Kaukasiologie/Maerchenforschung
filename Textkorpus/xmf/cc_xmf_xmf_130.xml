<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="xmf">26. მაბირე ჯაშ არიკი</title>
    <author>
     <name>
      <persName>
       <forename>Korneli</forename>
       <surname>Danelia</surname>
      </persName>
      <idno type="gnd" corresp="https://d-nb.info/gnd/1158005199">1158005199</idno>
     </name>
    </author>
    <author>
     <name>
      <persName>
       <forename>Apolon</forename>
       <surname>Zanava</surname>
      </persName>
     </name>
    </author>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
      <idno type="gnd" corresp="https://d-nb.info/gnd/133557154">133557154</idno>
     </name>
     <name>
      <persName>
       <forename>Diana</forename>
       <surname>Forker</surname>
      </persName>
      <idno type="gnd" corresp="https://d-nb.info/gnd/1154734161">1154734161</idno>
     </name>
    </respStmt>
   </titleStmt>
   <publicationStmt>
    <publisher>
     <name ref="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName ref="https://www.geonames.org/2895044/jena.html">Jena</genName>
    </pubPlace>
    <date when="2024">2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="collection">
     <title xml:lang="eng">Georgian Folklore. Megrelian Texts</title>
     <title xml:lang="kat">ქართული ხალხური სიტყვიერება. მეგრული ტექსტები</title>
     <title xml:lang="deu">Georgische Folksdichtung. Mingrelische Texte</title>
     <author role="author">
      <name>
       <persName>
        <forename>Korneli</forename>
        <surname>Danelia</surname>
       </persName>
      </name>
     </author>
     <author role="author">
      <name>
       <persName>
        <forename>Apolon</forename>
        <surname>Tsanava</surname>
       </persName>
      </name>
     </author>
     <respStmt>
      <resp/>
      <name/>
     </respStmt>
     <extent>
      <measure unit="words"/>
      <measure unit="pages"/>
     </extent>
     <publisher>TBILISI STATE UNIVERSITY PRESS</publisher>
     <distributor/>
     <date when="1991">1991</date>
     <availability>
      <licence/>
     </availability>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district/>
     <settlement/>
     <geo/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country/>
       <region/>
       <district/>
       <settlement/>
       <geo/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change>
     <name/>
     <date/>
    </change>
   </listChange>
  </revisionDesc>
 </teiHeader>
  <text xml:id="cc_xmf_xmf_130">
    <body>
      <head>26. მაბირე ჯაშ არიკი</head>
      <p>ჸოფერენა სუმ ჯიმალეფი. სუმ წანას ნოკეთებუენა ჸუდეს, სუმ წანაშ  უკულ ჯიმალენქ მირაგადუეს, ნამდა: - ათე დო ათე ქიანას ორენია ართი  მაბირე ჯა, ნამუთ ირნერ ნინაშა იბირსია. თიშ რჩქილას ვაუჯგუნია  მუთუნი.</p>
      <p>(30) გინოჭყვიდეს ჯიმალენქ, ნამდა ათე მაბირე ჯაშ ფურცელი ქიშუანი,  დო მიდართეს. ქიმიოდირთეს სუმ ბორძალი შარას. ართის მიკოჭარუდუ:  მით თე შარაშა მიდართასია, მშვიდობიანო დირთასია". მაჟია შარას მიკოჭარუდუ:  " მიქით თე მხარეშა მიდართასია, გვიანიშახ ვედირთასია". მასუმას  მიკოჭარუდუ. "მით თე შარაშა მიდართასია, ცოცხალი ვედირთასია".</p>
      <p>(35) უკულაშ ჯიმაქ გინოჭყვიდუ: "მა მიდურქია თე შარაშა. " უჩაშიქ უწუ̄:</p>
      <p><pb n="272"/> - სი ე შარაშა ვაგმატინექია. სქან მანგიორო მა დოვღურელედავა.  მარა უკულაშიქ ვაურჩქილუ დო მიდართუ. მეურს, მეურს დო ქიმიოდირთუ  ართ ოჯახის. მიკაჯინუნ, ჸუდეშ წოხოლე დგუ მაბირე ჯა. ფერს  იბირს, ფერს ღურჭულანს, ნამდა ათაქიან გოჯინას დო რჩქილას მუთუნ (5) ვაუჯგუ. თუთაშელა (ი) სერიე დო ჯა ირფელამო აყვავილებულო ჩქუ. თე  ბოშიქ გინოჭყვიდუ ნოჸველაშ ხირუა. მარა მუნერო იშელას, ჯა მაღალიე.  გილუ-მილუ დო ქოძირუ, ნამდა ჸუდეს კიბე მიკოპონუ. მოთხუ თე კიბეს ხე  დო მიკმუღუნ თეშ, კიბეშ დუთქ ქიგიანთხუ ორთვალს. ქეგეგუ მინჯექ  ბურგონი, გეგმოლუ გალე დო ღორუ̄:</p>
      <p>(10) - მინი რექ სია? მუ რჯული კოჩი რექია, ამსერ ჩქიმ ჸუჩა  ქომოირთუმუნია?!  - პატონია, ეთი მაბირე ჯაშ ნოჸველა მოკოდუა ვიხირიკოვა, - გოტირხუ  ე უკლაშ ჯიმაქ.  - აბა, მა ართის დაგავალენქია: ათე დო ათე კოს ჟირ რაშეფი ჸუნსია.</p>
      <p>(15) ქემერთი, მიოხირი თი რაშეფი, ქომომიჸონი დო მა ათე მაბირე ჯაშ ნოჸველას  ქემერჩანქია.  მიდართუ ე ბოშიქ. იდუ, იდუ დო ქემერთუ, რაშეფი კირუნ, თექ. გა̄ჯუ  კარი, გენწყუ თე რაშეფი დო მოჸუნს. ე რაშენს თურმე ზარეფი მიკნობუნუე  დო ზარენქ რეკუა ქიდიჭყეს. ქეგეგუ მინჯექ, გეგმოლუ დო დიძახუ: - აი, (20) მინი რექ სია?  - მავა რ შეფიშ ოხირუშა მოვრთია, - უწუ̄ ბოშიქ.  - აბა, მავა ზეთუნახე ძღაბი ქომომიჸონია დო რაშენს ქემერჩანქია, -  კოჩქ უწუ̄.  მეურს, მეურსი დო ქეშეხვადუ ტრიალი მინდოოქ. ათაქ ოდიარეშ მეტი (25) მუთუნ ვეგიპალუ̄. ვართ ჯა, ვართ ქუა, ვართ მუთუნი. სოდგაე შორს მუდგაე  ქომოჩქუ, მარა მუ რე, ვაუჩქუ თე საწყალი ბოშის. ხეს მუთუნი ვაუკებუ დო  ოშკვირუ (1). დეხოლუ̄ დო ქოძირუ, გერი მურსი. "ნამდვილო ომჭკუნსია, -  ბოშიქ იფიქრუ, - ჩქიმ სიცოცხლე კოროცხილიენია", მარა გერქ ქომორთუ  დო: - გამარჯობა სკანია, - უწუ̄ ბოშის. - გაგიმარჯოსია. - ჩქიმდა ნუგოშკვირუ (30) (1) მორი, აი, ოჭიშის ქეგემდოხოდი დო მა გირსხენქ გაჭირებაშევა,  - გერქ უწუ̄. ქეგედოხოდუ ე ბოშიქ გერს დო მეულა. ართ დიხას გაჩენდეს.  - ასე სი ათაქ გამიჩენდი დო მა თი ზეთუნახე ძღაბის ხელათ ქიმიპონანქია,  - გერქ უწუ̄ ბოშის. დასურო, ვეგშუოთუმუ გვერდ საანს დო გერქ  ლურენჯო ქიმიჸონუ ზეთუნახე ცირა.</p>
      <p>(35) - ასე მა თეს გოვოკურცხინუანქ დო თეშ მოვონწყუქ, ნამდა თექ სი  ქოიჸოროფუასია.  დასურო თაშ ქოქიმინუ.  - ასე თენა სი ქოიჸუნდას ოსუროვა, - გერქ უწუ̄.  - ვარი, პატონია, ენა რაშეფიშ მინჯეს მევუჸონეოკონია, - ბოშიქ თქუ̄.</p>
      <p><pb n="274"/> - ე საქმეს მა მიკულუანქია, - გერქ თქუ̄, - სი ოსური დოფულია-დო.  გერქ გინირთუ მზეთუნახავო. ბოშიქ ქემეუჸონუ რაშიშ მინჯეს. ი კოჩქ  გეხარუ დო ხელათ ქემეჩუ ე რაშეფი უკულაშ ჯიმას, ართ ქისა ოქროშ ფარა  ხოლო ქემეჩუ. გიოხუნუ ე ბოშიქ ოსური რაშის დო მაბირე ჯაშ ქიანაშა (5) მიდართეს. შარას გერქ ხოლო ქიგიოჭიშუ̄:  - თექ ქემეურთია - და, რაშეფი დო ოსური დოვფულათია, მა რაშეფო  გინივრთუ̄ქია დო თი კოს ქემეუჸონი ჩქიმ დუდია. უკულ თქვა მეუთია დო  ათე დო ათე ადგილს გემიცადითია, - გერქ უწუ̄ ბოშის.  დასურო თაშ მიქცუეს. გინირთუ გერქ რაშეფო დო ქემეუჸონუ ე ბოშიქ (10) მაბირე ჯაშ პატრონს. იქ გეხარუ დო ქემეჩუ გვალა დიდი ნოჸველა დო  ფარა ხოლო. მოლეჸონუ ბოშიქ რაშეფი, ოსური, მოლეღუ ფარა დო უცადუ  გერს. გერქ ქიგიოჭიშუ̄ დო უწუ̄:  - ასე სი მიდურქია, დო ართ ტრიალ მინდორი ქეშერხვადუნია, თექ  ართ ჯა გეჩანდას იჸინია, თიშ ჯინჯიშა ქემეურქი, ლურ მეგენდომებუ, (15) მარა მუთუნერო ვედილურუა, ვარა დიღუპუ̄ქია, მთელი სქანი ნახანდი  ლა წყარიშა ქინოიცენსია.  გიგნოჯვიდეს ართიანიშ გერქ მიდართუ მუშ შარაშა. ენეფითი მეულა  დასურო ქეშეხვადუ თე მინდორქ.  - ოხ, დიდაღურელია, მუჭო მალურუაფუნია, ბოშიქ თქუ̄, - მორთი, (20) ქიდივლურუათია.  რაშეფი ჯას ქიმკაკირეს, მაბირე ფურცელი შკას ქინშედვეს დო ქიდილურუეს.  თაქ მიკილუ უჩაშ ჯიმაქ. ქიგიოჯინუ; ა, მუშ ჯიმას ვალურსო  ამარ?! "მა მუდა წანაე გინულირ ვორექი დო მუთუნქ ვამაშუ̄ დო ეს ორფეელი  ქუშიიბუხია", დეხარბუ. დოჸვილუ ლურენჯი ჯიმა, დოთხოოუ. ირფელი (25) მოლეღუ დო მოლართუ ჸუჩა ქომორთუ, ქორწილიშოთ ქიდიჭყუ მზადება  თე გერქ ქომორთუ კინ თე ადგილიშა, გაცოცხლუ თე უკულაში ჯიმა. გიზილოკუ̄  თე ბოშიქ: "მუსხანიენია ნოვლურუექია".  - ატ, სი ღურელია, სოენია სკან ოსურია, სკან რაშეფი დო სკანი მაბირე  ფურცელია. ჩქიმი სიტყვა მუშენ გოტახია. ა, სი თე ძონძეფი, ქინკიქუნია, (30) სახეს პარიკი გიკეთია; ამსერ სკანი ჯიმა იქორწინებუნია, თექ ქემერთია  დო ხალხის ქოთხი̄ა: შკა შეფას ქოდოიდგანია სკამი დო ქემერჩანია  ღვინი, ჸვალი დო ქობალია. ჟირი სიტყვაშ ნება ხოლო ქითხიია უკულ დიო  ჸვალს ქოკითხია, უკულ ქობალს დო უკულ ღვინსია: "მუ გარჭირებუნანია".  მა თექ ვიპიიქ ფულირი დო თინეფიშ მანგიორო მა გიპასუხენქია.</p>
      <p>(35) ქოთ თეშ მიქცუ თე ბოშიქ, მუჭოთ გერქ დაარიგუ. შკა კამპანია ქორე  დო ჸვალს ოკითხუ თე ბოში:  - ჸვალია, სი მუ გარჭირებუ, ქომიწი̄ა.  - მუა-და, მომჭვალესია, გომწურესია, დომკვეთესია, გიშამიღესია,  დომჭკირეს დო ასე ამარ მჭკუნანია.</p>
      <p>(40) - ქობალია, სი მუქ გაიჭირდუა?</p>
      <p><pb n="276"/> - მუა-და, დიო ქომომიჸონესია, უკულ დომქუესია, დომზუესია, დომჭვესია  დო ასე ამარ მჭკუნანია.  - ღვინია, სი მუქ გაიჭირდუა?  - მა ვამკითხათია, ჩქიმ დუდიშა ირფელს გიგნულებუნია. დიო ბინეხი (5) ვორდია, უკული ჸურძენია, უკულ დომჭახესია დო ასე მშუნანია. ბრელი  მოცქვანს დო ბრელით მოგორანსია. მარა სი მუ გარჭირებუნია, სი ცოდავა  გვალა კონკეფი მიკორქუნსია?  - ვაი, თქვა ცოდეფია, ასე ჯგირო ქომირჩქილითია: სუმი ჯიმალეფი  ვორდითია, სუმ წანას ჸუდეს ვაკეთენდითია. უკულ მივოაგადეთია, მაბირე (10) ჯაშ ნოჸველა ქომიში̄ბუდესიკოვა. მიდავრთია დო სუმ ბორძალ  შარას ქემვოდირთითია. ართის მიკოჭარუდუა; "მიქით თაურე იდასი, გამარჯვებულო  დირთას"; მაჟიას მიკოჭარუდუა: "მიქით, თაურე იდასი, გვიანო  დირთას". მასუმას მიკოჭარუდუა. "მიქით თაურე იდასი, ვედირთას".  ჯიმალენქ შემეცოდუა, თინეფიშ ღურას ჩქიმ ღურა ვოსხუნე დო თი შარაშა (15) მა მიდავრთია. ირფელ ქივშიი დო ჸუჩა მივშია. შარას ქოდმალურუა; უჩაში  ჯიმაქ ლურენჯო დოპილუა, თექ დომთხორუა. მიდგაქიე ქომორთუ დო გამაცოცხლუა.  ჸუჩა მოლავრთია დო ამარ მუს ვორწყექია: ჩქიმ უჩაშ ჯიმა  ჩქიმი ოსურიშა გვირგვინს გითმიდგუნსია.  გეგნიწყუ პარიკი. ოსურქ მიორკიოუ, გეგნოსხაპუ დო მუშ ქომოს ქახუტოლუ (20) ხალხიქ ოჭოფუ უჩაშ ჯიმა დო რაშიშ კუდელს ქინკუსკუეს, ოსარგულუ̄  რაშიქ დო გიშალუ შურქ. გეჩაღუ ქორწილქ. გემარჯვუ სიმართლექ.</p>
      <p>27. ნძალიერიში უმოსი ნძალიერი ირო ქიტი</p>
      <p>რდჷ ართი სამაფოს ძალიერი ნდიი, ნამუსუთი ჯოხოდჷ ხეჩო. ხეჩო  ოდჷ ურძღაფელა: ქიდოხოდჷდჷ სადილონი, მინიშა ოჭკომუნდჷ ოში ფუთიში (25) უმოსი ქობალსჷ დო გეშუნდუ ოში ფუთიში უმოსი ღვინს. მანგიერო  ხეჩო ირო ჯგირო საქვარს ორთჷდჷ დო იწენდჷ ბრელი ქობალი დო ღვინს.  ართი წანას მუნაწიიქ დიირკჷ დო ხეჩოს ღვინქ აწაკორდჷ. თიქ გაგმაანწყუ  ძალამი ძღვინი, ქიკლედუ ხუჯიშა დიდი გუდა დო მიდართჷ ხენწიფეშა  ღვინიში ოთხუუშა. ხენწი̄ფეს ქიმეუჸონეს ნდიი. ხენწიფექ კირხჷ ხეჩოს:</p>
      <p>(30) - მუს თხულენქ? იქ უწუუ:  - მა ღვინს ვთხუულენქ. ხენწიფექ ზოჯჷ:  - მიდეჸონით მარანიშა დო ქოჩით ღვინი, მუზმა აშვენი, დო უკული  გუდა ეუფშითჷ დო გუუტეთ.  ხეჩო მიდეჸონეს მარანიშა. მარანს დიდი-დიდი ლაგვანეფი რდჷ ღვინიში (35) ეფშა. ხეჩოქ თე ლაგვანეფი არძო ქვინჯიშა ქეგიოშუ. ე ამბექ ნაბეტანი  გუუკვირდჷ თინენს, მარა ხოლო უმოსო გასაკვირო დაასქიდეს თიქ,  ნამდა ხეჩოში გუდას ანთასი ფუთიში უმოსი ღვინქ ქენანტირჷ, დო თიქ  თეზმა ოღალჷ წყინარო მიდეღჷ ჸუდეშა. შარას ხეჩოქ დოშურდჷ დო ქომისვანჯჷ  ართი გოლაში თუდო. თიწკმა ექ მერთჷ ართი კოჩქ დო "ქემგეხვარებუქია"</p>
      <p><pb n="278"/> უწუ̄. ხეჩოს ახიოლუ დო მანგიერო დეეპირუ: "გოლაშა იშევლენთიე,  ღვინით დოგორძღანქია".  ე კოჩქ ქეკილერაგუ̄ ხეჩოში გუდა ხუჯიშა დო უცებ გაკიღჷ გოლაშა.  ხეჩოქ მუუნწყჷ გუდას დუდი დო უწუ̄ უჩინებუ კოს: "შვი, მუზმა გოკონი"</p>
      <p>(5) ი კოჩქ მოუკუნუ დო გვალას გეშაჩოლუ გუდა. ინენქ წეეკიდეს თეში  გურიშენი. თიწკმა ქომააჭიშუუ ართი კოჩქ თინეფს. თე კოს სახელი ჯოხოდჷ  "კაჟი" დო გააზუუ თინეფი. უკული ართი ართიჸურენი ჯიბეშა ქალეეხუნუუ,  მაჟირა მაჟირაჸურეთიშა დო მოსვანჯილო მიდეჸუნუუ ჸუდეშა.  ჸუდეს კაჟიქ ჟირიხოლო გელეჸონუ ჯიბეშე დო დიიცქუ̄ ჩილიწკჷმა.</p>
      <p>(10) - ჩქიმიჯგურა ძალიერი კოჩი ქიჸანას ვარე. ჩილქ უწუუ:  - ქიჸანას დიიგორუუ თიცალი კოჩი, ნამდა სი კოღონათ გჷმორჩქინდჷქ  თიწკმა.  კაჟიქ გურს ქჷგაახორცქჷ. ინას მუში მაჸალე ქიჸანას ქორდჷნი, ვაუჩქჷდჷ.  გეეჭოფუ შქვილი დო მუზმათი რდჷნი თითო ოში ფუთიანი საგანეფი.</p>
      <p>(15) ქიმიოტუ̄ მახორობა, გინი̄ლჷ დო მიდართჷ, ჩილქ უწუუნი, თიცალი კოჩიში  ოგორუშა. იდჷ სუმი წანა დო სუმი თურასჷ დო ქიმერთჷ ართი ფართო  მინდოოიშა. შქამინდორს ქოძირჷ დიდი დაჩხირი დო დაჩხიოიში ჟი მიკობუდუ  დიდი კარდილა. კარდილას მუდიგა რდჷნი იხაშუუდუ. დაჩხირიპის  ეკოჯანუდჷ გვალაში მაშხვა კოჩი. კაჟიქ ქააჸოთჷ საგანი დო ქჷმოხვადჷ (20) ოჭიშის, მარა ის ვადუხვანცალუაფ. . მაჟირა ქააჸოთჷნი, გიიკურცხინუ̄;  მასუმა ქააჸოთჷნი, თიქ გვალაში მაშხვათ გემწოდირთჷ. კაჟის აშქურინჷ  დო მუთ შეულებუდუნი, ირულუ, ვეკინუჯინუუნი, თეში. ჭე მიდერულუნი,  კაჟიქ ქოძირჷ, ართი მახაჩქალს ქუუსქუაფუნი აგაფაშა ოში უღუ კამბეშეფი  დო ქოხონუნს. კაჟიქ ქიმერთჷ თე მახაჩქალიშა დო შეეხვეწჷ: "ნდიიშე (25) გამჷკმოტე".  მახაჩქალქ გეეჭოფუ თინა ჯორამო დო ქენახუნუ̄ თასიში ენარღვაფალი  იახვიასი. ნდიიქ ქიმერთჷ მახაჩქალიშა დო მოთხუუ კოჩი, ნამუქით თინა  გაკურცხინუ̄ნი. მახაჩქალქ "დეეთხია" უწუუ, მარა ნდიიქ ვაჩეერცხჷ. თიწკმა  მეკვათჷ კინახონათ ნდიის დუდი დო გალავანს ვიშო გეგნაბუოინუ.</p>
      <p>(30) უკული კინი გეშახუნუ ჩახვიაშე კაჟი დო ქჷდაახუნუ̄ დიხას.  ქიჸუ სადილობაქ. კაჟიქ მიკააჯინჷ დო ქოძირჷ, დღას ვაუძირჷნი, ფერი  ოძმირაფჷ: ათე მოსაქვარეში ჩილს დუხაშჷდჷ თელას არძო ხოჯეფი, ოში  ფუთი ღვინი, თენეფი არძო ქიგუუნწყუაფუდუ ნისორიშა, ნისორი ქიგუდგუმუ  დუდიშა დო ქომოთუხუნს მონტყორის მოსვანჯილო. მახაჩქალქ მიარზუ̄</p>
      <p>(35) კაჟის სადილი, მარა ინა თეში გაკვირებული რდჷ, ნამუდა ოჭკომალქ  ვააჭკომჷ. სადილი გაათუნი, მახაჩქალქ უწუ̄ ჩილს:  - კაჟი ჸუდეშა მიდეჸუნი.  ჩილქ კაჟი ქიგიოხუნუ ნისორს, ნისორი ქეგიდუ დუდიშა დო მიდართჷ  ჸუდეშა. ონჯუას ქომორთჷ ჸუდეშა მახაჩქალქით დო კითხჷ კაჟის, მინ რექ (40) დო ვარა სოურე მოურქია. კაჟიქ ირიფელი დუდიშე ბოლოშახ ქეეჩუ. მახაჩქალქ  მუში ამბეთი ქუუწუ კაჟის:</p>
      <p><pb n="280"/> - ჩქი ვორდით სუმენეჩი ჯიმალეფი. ჩქიმი ჯიმალეფი ჩქიმდე უმოსი  ძალიერი ოდეს. ინენს მითინი ვამერიებუდჷ. ართიშახ ჩქი ქეგვანთხითჷ  ქაჯეფიში სახენწიფოს. გეებჭოფით თი სახენწიფო დო მოლაბრთით ჸუდეშა.  შარას გლახა დღაქ ქომჷმოჭიშესჷ, სერიში გიოთანაფალქ სოთინი ვამაშიის.</p>
      <p>(5) ათე დროს გიიბჯინითჷნი, ქობძირით ართი გვალა. გვალას მითონთხორილი  დჷ დო მითიბლით თექი დო ქიმთიიმწყი̄თ. მაჟირა დღას მიდგაქ  რდჷნი, ქომორთჷ, ქიიხვამილუ თე გვალა, ქააჸოთჷ განიშე დო თქუუ:  "ჭყელი ჯოღორს თენა სო მუნთირუ?" ჩქიმი ჯიმალეფქ არძოქ დიიჭყანჭყეს,  ხვალე მა გინობსქიდი თელო. თურმე ჩქი მითნობხვეთი ცხენიში (10) დუს. თე დუდი ჯოღორს ჭყიშიში კარეში კარიშა ქჷმოუსარგალუაფუ. ჭყიშის  ვანოჩქვედჷ ჩქი დუს მითვოხედითინი დო დუდი ქოძირჷნი, იშო გაგინაჸოთჷ.  ქაარწყექო, ძალურიში უნძალაში ირო ქოჸოფე.  კაჟიქ დეეჯერუ, ნამდა მუში უნძალაში კოჩი ბრელი ნოჸოფუე ქიჸანასჷნი.  დიირთჷ ჸუდეშა დო ჯვეშებურო ჩილიწკმა დიიჭყჷ უწუკინდებუო (15) ცხორება.</p>
      <p>28. ჯორი დო როკაპი</p>
      <p>რდჷ ართი ხვალახე რჩინუ კოჩი. ჸუნდჷ თის ართი ჭიჭე ქომოლისქუა.  მუმას ოკორდჷ, სქუას მუთუნი ხელობა ქჷდა̄გურუკონი. ქიკლეხუნუ ხუსჷ  დო მიდეჸუნჷ ქალაქიშა. შარას ქაუხვადჷ მაალწყარქ. წყარს მინმიშჷნი, (20) რჩინ კოს დააჩარქალუ დო "ატუა" დი̄ძახჷ. ათე დროს მაჟირა ძგაშა ართი  კოჩქ ეჯილჷ დო უწუ̄:  - მა ვორექ "ატუ", მუს მიძახჷქ?  რჩინ კოჩიქ უწუ̄:  - მა სი ვაგიძახდი, დჷმაჩარქალუ დო "ატუ" თიშენი დიიბძახი.</p>
      <p>(25) - ბაღანა სო მერჸუნს? - კირხჷ ატუქ რჩინ კოს.  - მოკო მუთუნი ხელუას მეფჩე, - უწუ რჩინ კოჩქ.  - აბა, მა ქომუჩი დო ხელუას მა ქჷდვოგურუანქ; ართი წანაქ მუკილასჷნი,  ქჷმორთი დო სქანი სქუა ქიიჩინა-და, მიდეჸონი, - უწუ̄ ატუქ.  - ჯგირი, - უწუ რჩინ კოჩქ, - მარა სი სო რძირჷნქ?</p>
      <p>(30) - მუჟანსით მინმიშე ათე წყარსჷნი, დიიძახი "ატუ", დო მა გობრჩქინდჷქ,  - უწუუ აფუქ.  რჩინ კოჩქ სქუა ატუს ქჷდუტუ დო მუქ დიირთჷ ჸუდეშა. მუჟანსით  ართი წანაქ მუკილჷნი, რჩინ კოჩქ მიდართჷ სქუაშა. შარას ქაუხვადჷ დედიბიქჷ  დო კითხჷ:</p>
      <p>(35) - სო მეურქ, ბადიდი?  - სქუა პუნს ხელუასჷ დო რიშა მეურქ; დროქ მიკილჷ დო ოკო მოლეპონე,  ქიფჩინი-და, - უწუ̄ ბადიდიქ. დედიბიქ უწუ̄:</p>
      <p><pb n="282"/> - სქანი სქუა თინა იჸი, ნამუთი სქანი ჸუდეშა მინულას ხვალე ეკიხვენუაფუ  ართი განიშე ყებურსიე.  ბადიდიქ მარდობა უწუ დო მიდართჷ მუში შარაშა. წყარიში მინულას  დიიძახჷ "ატუ", დო ატუქ თექინე გორჩქინდჷ. იქ ბადიდი სქუაშა მიდეჸონჷ (5) დო უწუ̄:  - აბა, ქი̄ჩინი სქანი სქუა.  ბადიდიქ გი ჯინჷ, მარა მუში სქუა ვაძირჷ. ქოძირჷ, მიგდენი დიდი  ოშუმეშამი კოჩი ხვალე ქეკოხე ყებურსჷნი. მუში სქუაშა მუთა უგჷდჷ, მარა  ოსურიში ნარაგადით ბადიდიქ ქიმერთჷ, ქუმოკიდჷ ოშუმეშამი კოს ხე დო (10) უწუ̄ ატუს:  - ათენა რე ჩქიმი სქუა.  ატუს გუუკვირდჷ ექ, მარა მუ ოკო ქიმინჷკო? დო ქიმეჩჷ ბადიდის მუში  სქუა. ბადიდიქ მოლეჸონჷ მუში სქუა დო მოლართჷ ჸუდეშა. ჭე მოლართჷნი,  ბადიდიქ კინაჯინუ უკახალე დო ქოძირჷ ოშუმეშამი კოჩიში მანგიერო (15) ქიგეჸუნდჷ მუში სქუა, ჭიჭე ბოში. ათე ბოშიქ უწუ̄ მუმას:  - მა ჯორო გინიბრთუქ, ბაბა, მიდამიჸონი ქალაქიშა, გაგმოფჩი დო  ჯგირი ფასის მერჩანა; მა ექ კონი ბოშო გინიბრთუქჷ დო სქანდა ქუმუ̄რქ.  - ჯგირი, - უწუ̄ მუმაქ.  ბოშიქ გინირთჷ ჯორო. ბადიდიქ მიდეჸონჷ ჯორი ქალაქიშა დო გაგმოჩჷ.</p>
      <p>(20) ჯორიში მაჸიდე ორდჷ ატუ. ატუქ ჯორს ქიგედოხოდჷ, მუუნჭჷ მოხამუზი  დო მუჭოთ შეალებუნი, თეში ქაარულუ. ჯორქ ატუ ქიიჩინჷ, ვაუჩქჷდჷ  მუ ქიმინჷკონი: გინირთჷკო ბოშონი, ვაგუტენდჷ, ჯორო ორდჷკონი,  წვალებას იჸიდჷ ირო. ჯორქ გინირთჷ მუმულო, ქაშაფურინჷ ჯაშა დო  ჸიონი და̄ჭყჷ. ატუქ ქირო გინირთჷ დო მუმული ოჭოფუ. მუმულქ ჩხომო გინირთჷ (25) დო წყარს ქიდჷნასხაპჷ, ატუქ ანკეცო გინირთჷ დო ჩხომს ლაყურშის  ქიიშარღუ. ჩხომქ ლეშო გინირთჷ, ატუქ ძაფო გინირთჷ დო ლეშიში  ყურწის ქიიშარღუ. თიმწკელა ლეშიქ დაჩხიოს ქიმშალჷ დო ძაფიქ დაჩხირს  ქიმთიჭუ, ლეშიქ კინილჷ, გინირთჷ ბოშო დო ინტჷ მუმაშა.</p>
      <p>29. ბადიდი დო დემიშ არიკი (30) ართი ბადიდი ქოჸოფე. საქვარი შეულებუდჷ, მარა ორგულენდჷ. სქუალეფი  ჸვანაშა მიდეეშჷნი, ე ბადიდი კებურსჷ ქეკოდოხოდჷდჷ, მალამი პატიის  ვაცენდესჷ-და, ჸუდეშა ვამააშქვანდჷ თინენს. ათეშიგურიშენი წეეჩხუბჷ  ნოსალენქჷ დო გეგჷნააჸოთეს ოჯახიშე თე ოჩინჷ კოჩი. უჩაში ნოსასჷ  თხუუ: , . ართი ჭურაში ეფშა ქვირი ქომუჩია, ართი კვერცხი დო ართი (35) ოდგიში გეგინჷვოლჷქჷ დო ვურქია". ქიმეჩჷ. ი ბადიდიქ სერი დო დღა  იდჷ. ქიმერთჷ ართი წყარიძგაშა; მიკააჯინჷ მელე ჸურეშე, დემი ქეკორე.  დემს დუუძახ:  - ათე წყარსჷ გამჷნომიჸონია.</p>
      <p><pb n="284"/> დემქჷ დუუძახჷ:  - მა ვარი სი გამჷნომიჸონია, ვარა ტვერიშორო გოგოჩქვანქია.  გეეჭოფუ დიდი ქუა, ქიგიაშქუ რეკას, თექი ქიგიოფუჩხოლჷ ე დიდი  ქუა. ბადიდიქ გელეეღჷ ჭურა ქვირამი, გიაშქუ რეკას; ქვირიში ფურკიქ (5) გეედირთჷ. გუუკვირდჷ დემს: "მუჭო ფურკი გეიოდგინაფუუ ქუასჷ!"  დემქჷ გეეჭოფჷ ხოლო ქუა, ხეს ქიდეეკინჷ დო თქუ̄: "ათე ქუაშორო  გეკორტახჷნქია".  თიწვჷმა ბადიდიქ გელეეღჷ კვერცხი, მუუნჭირჷ ხე დო გოწილიხჷ.  წყარქჷ მოლართჷ. აშქურინჷ დიის, მუნიილჷ დო ხუჯიშა ქიგილეეხუნუ (10) დო წყარს მეჸუნსჷ. შქაწყარს დიიქ უწუუ:  - მუჭომი ლექინი რექია?  ბადიდიქ უწუუ:  - მა ცაშა მემითხჷ ხე, ვარა მა გუუტუე ხენი, თაქი დინაათხუუქჷ სი  - დაბა, აკაწუნს გუუტევა, - უწუუ დემქჷ.</p>
      <p>(15) ბადიდიქ გელეეღჷ ოდგიში, კისერს ქიგიობიჯჷ დო დაალუუ. დიიქ  უწუუ კოს:  - კჷნი ქჷმოკიდი ხევა.  ეუკუნჷ ოდგიშისჷ დო ჯიბეშა ქელეედუ. წყარს მინილესჷნი, უწუუ  ნდიიქ:</p>
      <p>(20) - მა ნადირს გამჷკობრაჸჷნქია, სი ქჷდოხვადი თაქია.  მიდართჷ ნდიიქ, გამკორაჸჷ ნადირი. ე ბადიდის აშქურინჷ ნადირიშა  დო ტყას ქიმიშეეტყობჷ. გურიჭითა ქოძიოჷ ღურელი. ქჷმორთჷ ნდიიქჷ დო  უწუუ:  - მუ ღოლი ნადირია?</p>
      <p>(25) ბადიდიქ ნდიის უწუუ:  - ნადირქჷ სი ვამჷგარაჸჷ, ვარა ჩიტი მეფურინჷნდჷ ჟინი, თინა ოფჭოფი,  ვარა დიხას მიიშჷნი ფერი ნადირს მუჭო გუუტენდი!  მიდართჷ ნდიიქ, დოჸვილჷ ნადირეფი: ჟირი ირემი, ჟირი სქვერი, ჟირი  ტყარღეჯი, ჟირი ყურდგელი. ნამუთინეეფი დოხაშუ, ნამუთინეე დოჭუ, (30) დუმუ გააკეთჷ ჟირი ქილა, ჟირი კოკა ღვინი ქჷდოდგჷ დო უწუუ კოს:  - ქოდობხოდათჷ დო ბჭკომათია.  - სი ღვინი მოგიღალჷნი, - უწუუ ბადიდიქჷ, - ინა მუსუ ბღოლანსჷ?  ათე წყარიშა მიშეე ქიმიშამიბოგი, თექი ბჭკუმუნქჷ ოსერიშოს.  ქიმჷშუუბოგჷ დემქ. ბადიდიქ გედოხოდჷ ბოგირს. დემქჷ ქიგეუდ:</p>
      <p>(35) ართი ირემი, ართი სქვერი, ართი ღეჯი, ართი ყურდგელი, ართი ქილა ღუმუ,  ართი კოკა ღვინი, ათენეფი კოს წოხოლე ქაწუუდუ ნდიიქ. თიქჷთი ხოლოს  ქჷდოხოდჷ მინდორო. ე ნდიი ჭკუმუნსჷ, ე ბადიდი წყარსჷ დინჷმაარდვანს.  დემს უჩქჷ ჭკუმუნსჷნი. დემს ოშქურჷ: "ჩქიმი უმოსი  ქიშინოლებუე!"</p>
      <p><pb n="286"/> ე წყარს თუდოლე გერეფი ჭოფუნა დო ჭკუმუნა ხორცის, ე ბადიდიში  გინჷნარღვეფისჷ. მაჟირა ირემი ქოთხუ̄ დემს: "ქოფჩია" დემქჷ ქიმუუღუ  ბადიდის. ეთი წყარს ქიმეჩჷ, ენა დემს ვაუჩქჷ. ბადიდიქ თქუუ: "დეეპკაკალია  ამუსერი".</p>
      <p>(5) მაჟირა დღას დემქ ჸუდეშა დააპეიჯჷ. მოლართესჷ ჸუდეშა. დემქ მიდართჷ  ონადირუუშა. ქეწოხვადჷ გერქჷ დო ტურაქ. გერი დო ტურას უწუუ  დემქ:  - ონადირუშა მიდჷმაჸუნია; ართი სუმარქ ეფერქ მესურჷ, ვითი ირემსჷ  დო სქვერს ოჭკუმუნს; დუმათი ქომიღუდესჷ ჟირი ირემი, მარა საკაკალოთ (10) ვადაბაღეფჷ!  ათე გერი დო ტურაქ უწუუ დემსჷ:  - სქანი სუმარს ართითი ვოუჭკომუნია; არძოს წყარს მინჷმაარღვანდუა,  ჩქჷ პჭოფუნდითჷ წყარსჷ დო პჭკუმუნდით, ვარა თის ვოუჭკომჷ.  დემქ უწუუ გერი დო ტურას:</p>
      <p>(15) - აკა მოლართით, გომიტახითია თი ბადიდი.  მოლართესჷ ბადიდიშა დემქჷ დო ვითი გერი დო ტურაქ ბადიდიშ გაატახჷშა.  მიოჯინჷ ბადიდიქ, დემი წოხოლე ქუმუურსჷ გერი დო ტურეფი  უკახალე ქიგეჸუნსჷ. ბადიდიქ მიოძახჷ დემს: "ართი ვითი გერი დო ტურაში  მეტი ვეგეემიძჷდუო სქანდა ოგაფური?"</p>
      <p>(20) დინააჯინესჷ გერი დო ტურაქ ართიანსჷ დო უწიისჷ: "ე დემს მოლუუტყუაფუთჷ!"  ქუუცისჷ დემს, ტვერიშორო გეკოსოფესჷ.</p>
    </body>
  </text>
</TEI>
