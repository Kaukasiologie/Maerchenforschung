<?xml version="1.0" ?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="kat">24. სამი ძმაკაცის ზღაპარი</title>
        <author>
          <name>
            <persName>
              <forename>Winfried</forename>
              <surname>Boeder</surname>
            </persName>
          </name>
          <idno type="gnd" corresp="https://d-nb.info/gnd/12368806X">12368806X</idno>
        </author>
        <editor>
          <name>
            <persName>
              <forename>Elguja</forename>
              <surname>Dadunashvili</surname>
            </persName>
          </name>
          <idno type="gnd" corresp="https://d-nb.info/gnd/133557154">133557154</idno>
        </editor>
        <respStmt>
          <resp>Annotated according to the ATU system</resp>
          <name>
            <persName>
              <forename>Elguja</forename>
              <surname>Dadunashvili</surname>
            </persName>
          </name>
        </respStmt>
      </titleStmt>
      <publicationStmt>
        <publisher>
          <name key="gnd:4028557-1">Institute of Slavic and Caucasus Studies. Friedrich Schiller University Jena</name>
        </publisher>
        <pubPlace>
          <genName corresp="https://www.geonames.org/2895044/jena.html">Jena</genName>
        </pubPlace>
        <date>2024</date>
        <distributor>
          <addName>DFG project "Caucasian narratives in the discourse of comparative fairy tale research"</addName>
          <ref target="https://github.com/edadunashvili">Software und Texte</ref>
        </distributor>
        <availability>
          <p>
            <ref target="https://creativecommons.org/licenses/by/4.0/">CC BY</ref>
          </p>
        </availability>
      </publicationStmt>
      <sourceDesc>
        <bibl type="digitalSource">
          <ref target="https://doi.org/10.25362/lazar.a106e17b-af8d-40c4-8b34-acee3badb87d">LaZAR</ref>
          <title xml:lang="deu">Mingrelische Prosatexte: Übersetzungen ins Georgische</title>
          <title xml:lang="kat">მეგრული პროზაული ტექსტების ქართული თარგმანები</title>
          <author>
            <name>
              <persName>
                <forename>Winfried</forename>
                <surname>Boeder</surname>
              </persName>
            </name>
            <idno type="gnd" corresp="https://d-nb.info/gnd/12368806X">12368806X</idno>
          </author>
          <editor>
            <name>
              <persName>
                <forename>Elguja</forename>
                <surname>Dadunashvili</surname>
              </persName>
            </name>
            <idno type="gnd" corresp="https://d-nb.info/gnd/133557154">133557154</idno>
          </editor>
          <pubPlace>Oldenburg-Jena</pubPlace>
          <publisher>LaZAR</publisher>
          <date when="2025">2023/25</date>
        </bibl>
      </sourceDesc>
    </fileDesc>
    <profileDesc>
      <langUsage>
        <language ident="kat">
          <index indexName="iso639-3"/>
          <ref target="http://www-01.sil.org/iso639-3/codes.asp"/>
        </language>
      </langUsage>
      <textClass>
        <keywords>
          <term type="writingSystem">utf-8</term>
        </keywords>
        <keywords scheme="http://uri.gbv.de/terminology/bk/">
          <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
          <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
        </keywords>
        <keywords scheme="http://textgrid.info/namespaces/metadata/core/2010#genre">
          <term>prose</term>
        </keywords>
        <keywords scheme="https://d-nb.info/gnd/">
          <term ref="http://d-nb.info/gnd/4136947-6" xml:lang="de">Volkserzählung</term>
        </keywords>
        <keywords scheme="http://www.folklore.uni-jena.de/?content=attribut_a">
          <list>
            <item/>
          </list>
        </keywords>
        <keywords scheme="http://www.folklore.uni-jena.de/?content=attribut_c">
          <list>
            <item>
              <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
            </item>
          </list>
        </keywords>
        <keywords scheme="http://www.folklore.uni-jena.de/?content=vorurteile">
          <list>
            <item/>
          </list>
        </keywords>
      </textClass>
      <creation>
        <placeName>
          <country ref="https://www.geonames.org/614540/georgia.html">Georgia</country>
          <region ref="https://www.geonames.org/6643410/abkhazia.html">Abkhazia</region>
          <district ref="https://www.geonames.org/614378/gulripshi-district.html">Gulripshi</district>
          <settlement ref="https://www.geonames.org/865378/kvemo-merkheuli.html">Merkheuli</settlement>
        </placeName>
        <date when="1933-08-15">1933-08-15</date>
      </creation>
      <particDesc>
        <person role="speaker">
          <persName>
            <forename>Ivane</forename>
            <surname>Kobalia</surname>
          </persName>
          <age>76</age>
          <birth>
            <date/>
            <placeName>
              <country ref="https://www.geonames.org/614540/georgia.html">Georgia</country>
              <region ref="https://www.geonames.org/6643410/abkhazia.html">Abkhazia</region>
              <district ref="https://www.geonames.org/614378/gulripshi-district.html">Gulripshi</district>
              <settlement ref="https://www.geonames.org/865378/kvemo-merkheuli.html">Merkheuli</settlement>
            </placeName>
          </birth>
        </person>
        <person role="researcher">
          <persName>
            <forename>Makar</forename>
            <surname>Khubua</surname>
          </persName>
        </person>
        <person role="translator">
          <persName>
            <forename>Revaz</forename>
            <surname>Sherozia</surname>
            <idno type="gnd" corresp="https://d-nb.info/gnd/1048202046">1048202046</idno>
          </persName>
        </person>
      </particDesc>
    </profileDesc>
    <revisionDesc>
      <listChange>
        <change/>
        <change/>
      </listChange>
    </revisionDesc>
  </teiHeader>
  <text xml:id="cc_xmf_kat_48">
    <body>
      <head>N24 სუმი ჯიმა კოჩიშ არიკი / სამი ძმაკაცის ზღაპარი</head>
      <p>(რ. შეროზია, 2003)</p>
      <p>(10) სამი ძმაკაცი არის. ამ სამ ძმაკაცს დღეობა აქვთ ერთი: ისარი უნდა ისროლონ ზევით (მშვილდისარი). ამ ისარს ზევით რომ ისვრიან, ვისი იღბალი სადაც არის, ვინმე კარგი გოგო სადაც არის, იმ სახლის კართან დავარდება (რომელიც კარგი იღბალიანი არის ის). ამ უფროს და საშუალოს [sc. ძმებს] სადაც უნდოდათ იქ დავარდა ისარი და, უმცროსისა (15) ვერ ნახეს ["ვერ მოინახა"], დაიკარგა. ეს უმცროსი წელიწადი შესრულდა და ეძებს და ვერ ნახა ვერსად. წელიწადი გათავდა და რომ მიდის, ბუჩქნარში რომ გადის, ნახა, აქ რომ არის ჩასობილი თავისი ისარი, - ბუჩქნარში. რომ გაფერთხა და აიღო, ბაყაყი აჰყვა. დაფერთხა და რომ დააგდო, ისევ მიახტა; იქით-აქეთ რომ გაიქნია, ისევ მიახტა, - არ იქნა საშველი; (20) შეახვია კალთაში, გამოვიდა მინდორში; გამოიყვანა და რომ დასვა, გამოვიდა ისეთი გოგო, ჩემი ბატონი რომ ხარ, ამის დამნახველი ვერაფერს ვერ ნახავს ასეთს ["ამ რიგისას"]. გაუხარდა.</p>
      <p>- რა გახარებსო, არ გამომაჩინო თორემ ჩემს გამო გადაიკარგებიო, უთხრა გოგომ.</p>
      <p>ისევ ბაყაყად გადაიქცა, წამოიყვანა და სასიმინდე უდგას ერთი და (25) იქ შესვა.</p>
      <p>ჰკითხა ძმებმა:</p>
      <p>- რა ქენიო?</p>
      <p>- ისარი ვნახეო.</p>
      <p>- მადლობა ღმერთს, ის მაინც რომ ნახეო, რომ არ დაიკარგაო.</p>
      <p>(30) ეს გოგო რასაც იტყვის, ყველაფერი იქნება, წლის განმავლობაში რაც უნდა ყველაფერი აქვს აქ. სინათლე არ უნდა ამას. რასაც იტყვის, ყველაფერი იქნება.</p>
      <p>
        <pb n="106"/>
         წელიწადი რომ შესრულდა, ჩემო ბატონო, ისეთ დროს,
      </p>
      <p>- რას ვაკეთებ, გამოგაჩენ აწიო, უთხრა ბიჭმა.</p>
      <p>- ჩემს გამო დაიღუპებიო - უთხრა გოგომ.</p>
      <p>- არ შეიძლება რომ არ გამოგაჩინოო და ძმებს უთხრა:</p>
      <p>(5) - ქორწილს ვაპირებო - უთხრა.</p>
      <p>- აჰ, ღმერთმა შენი ბედნიერება დაგვანახაო და ... შენი ბედნიერება ღმერთმა თუ გვანახაო წყლის მეტს არაფერს არ დაგახარჯვინებთო.</p>
      <p>- არ მინდა თქვენი არაფერი, მე ჩემი მაქვს ყველაფერიო.</p>
      <p>(10) გაჭიმა სეფა ასი საჯენი, მისწერა ყველას ["გაიწერა"], ჩემო ბატონო:</p>
      <p>- ამ კაცს ცოლი მომყავსო, მისწერა ყველას და ყველა კაცს გაეხარდა.</p>
      <p>მოვიდა ყველა, დაპატიჟა ყველა და პურობა რომ არის, ჩემი ბატონი რომ ხარ, დაჯდა ყველა ადამიანური კაცი. სვამენ, ჭამენ და პატარძლის შემოყვანის დრო რომ მოვიდა, ადგა ის კაცი და ითხოვა რომ,</p>
      <p>(15) - ძმაოო, რომ დამპატიჟეთ კარგიო მაგრამო, მაყარი იქით რომ მიდიოდა არ გვინახავს, აქეთ არ გვინახავს, რისთვის დაგვპატიჟეო, რა ამბავია, გვანახეთო თქვა.</p>
      <p>აიყვანა ერთი ქალი, რომ უყვარდა და უნდოდა ისეთი და გაიყოლა ეს ამ ბიჭმა.</p>
      <p>(20) ამან ოთახიდან გამოიყვანა გოგო და ქვეყანა განათდა და ყველა ადმიანი კაცი ამას უყურებს. რა ამბავი არისო და ყველას უკვირს ეს. გათავდა გადაგდება [= პატარძლისთვის ფულისა და სხვადასხვა საჩუქრის თავზე გადაყრა-მირთმევა].</p>
      <p>- ჰე, პატარძალი ვაცეკვოთო, თქვეს.</p>
      <p>- კიო თქვა პატარძალმა და ადგა ჩემო ბატონო და სამი ჭიქა წყალი (25) მოატანინა - ჩაის ჭიქა ერთი თავზე დაიდგა, ორი ჯიბეში ჩაიდო, დაუკრეს ტაში და ისე ["იმ რიგის"] იცეკვა, ყველა ადამიანურ კაცს უკვირდა. სამივე ჭიქა ისე დადგა - რომ არ დაქცეულა ისე. ახლა არ გაუკვირდა ხალხს! - რა ამბავი არის ესო! - ამ უფროსმა რძალმა თქვა: - რა გიკვირთ, მეც გავაკეთებ ასეთსო.</p>
      <p>(30) ქმარმა გვერდით ჩამოქაჩა:</p>
      <p>- არიქა, შე კაცო, უშველე თავსო, უთხრა. დაჰკრეს ხელი [= ტაში] და ამასაც მოუტანეს სამი ჭიქა წყალი. გაძუნძულდა ეს და რომ გადაექცა ერთი და ორი საცვლებში ჩაექცა (წყალი, რ.შ.), უფრო მეტი სიცილი შეიქნა აქ.</p>
      <p>(35) დამთავრდა პურობა. წავიდა ყველა თავ-თავის სახლში. ახლა ძმებმა თქვეს:</p>
      <p>- უყურე შენ, ეს ჩვენი ძმა დაიკარგებოდა გვეგონა და მთლად გაკეთებულა [= გამდიდრებულა, გაბედნიერებულა] ეს ჩემი ძმაო. რა მოვუხერხოთო ["გამოვურჩიოთო"] ამას, ჩემი ბატონი რომ ხარ.</p>
      <p>
        <pb n="107"/>
         - ხელმწიფესთან მივიდეთო და ვუთხრათო:
      </p>
      <p>- თეთრ ზღვას და შავ ზღვას შუა არის ირემი, ის მოიყვანსო. იმას ის ვერ მოიყვანს და - ცოლს წაართმევსო.</p>
      <p>ხელმწიფესთან მივიდნენ და უთხრეს:</p>
      <p>(5) - ასეთი ძმა გვყავსო ჩვენ. თეთრ ზღვას და შავ ზღვას შუა ირემი დგასო, იმას მოგიყვანსო, თუ არ მოგიყვანს (არ მოგიყვანს და), ცოლი წაართვიო.</p>
      <p>მივიდნენ და უთხრეს ირემს ეს. ხელმწიფემ კაცი მიუგზავნა - მოიხმო, მივიდა ეს. ხელმწიფემ უთხრა:</p>
      <p>(10) - შენო ისეთი კაცი ყოფილხარო - თეთრ ზღვას და შავ ზღვას შუა რომ დგას ირემი, ის მომიყვანეო.</p>
      <p>- მე როგორ ["საიდან"] შევძლებ მის მოყვანას, შენ ვერ მოიყვანეო, უთხრა. - თუ მომიყვან თორემ, ცოლს წაგართმევო, უთხრა.</p>
      <p>ახლა ცოლი რომ წაართვას, რისთვის უნდა რაიმე ამ კაცს. დაიწყო წასვლა და (15) მოწყენილი მოვიდა სახლში. ამ გოგომ ყველაფერი იცის, რა (რომ) დაემართება ამას.</p>
      <p>- შენო რამ მოგაწყინაო, ბიჭოო, უთხრა.</p>
      <p>- რამ მომაწყინა და ასეა ჩემი საქმე, ასეო, უთხრა.</p>
      <p>- ჰოო, მე არ გითხარიო, არ გამომაჩინო, თორემ ჩემს გამო დაიკარგები- მეთქი, არ (20) დამიჯერეო, უთხრა.</p>
      <p>- ახლაო ამას ["ამისგან"] გიშველიო, მაგრამ მეორეს რა ეშველებაო ["ეხმარებაო"] უთხრა.</p>
      <p>- მეო სადაც მნახეო ["აგყევიო"], იქ მიდიო უთხრა.</p>
      <p>- ჰეი, გოგო, ჰეი, გოგო, დაიძახეო, უთხრა.</p>
      <p>(25) - ვინ ბრძანდებიო, ბატონოო, გეტყვისო.</p>
      <p>- მე ვარ შენი სიძეო, უთხარიო, უთხრა.</p>
      <p>წავიდა, იქ მივიდა და დაუძახა.</p>
      <p>- ჰეი, გოგო, ჰეი, გოგოო.</p>
      <p>- ვინ ბრძანდებიო, უთხრა.</p>
      <p>(30) - მე ვარ, შენი სიძეო.</p>
      <p>- აქეთ მოდი, შე კაცოო.</p>
      <p>- ახ, არაო.</p>
      <p>მოვიდა ერთი მოხუცებული დედაბერი, პატარა მოხრილი დედაბერი.</p>
      <p>- შე კაცო, აქეთ მოდიო, უთხრა.</p>
      <p>(35) - იქით მივიდე კი არა, ამგვარი რამ მიჭირსო და რაიმეო, ამის წამალი თუ იცი, მომეხმარეო, უთხრა.</p>
      <p>- ამას გიშველიო, მაგრამ მეორეს რა ეშველებაო, უთხრა ამანაც.</p>
      <p>
        <pb n="108"/>
         აიღო და ერთი კვირკვი [= მრგვალი დახვეული ძაფი] მისცა - მსხვილი ძაფის გორგალი.
      </p>
      <p>- ეს სადაც წავიდეს, გაჰყევიო, უთხრა.</p>
      <p>დააგდო ეს გორგალი და მისდევს უკან. მირბის ერ გორგალი და მისდევს უკან. მივიდა ზღვასთან, მაგრამ რომ წავიდა ცოტას, ვერ შებედა (5) ამან [ე.ი. ბიჭმა], ისევ მოვიდა აქ, კვლავ წავიდა, ისევ მოვიდა.</p>
      <p>მიჰყვა და მიდის და მიდის გამუდმებით. მივიდა ეს ირემი სადაც დგას იქ ["აქ"] შეაბა თოკი, წამოიყვანა, ჩემო ბატონო; და წინ ირბინა გორგალმა და ხელმწიფის სახლს მიაბა. სამი ათასი მანეთი აჩუქა ხელმწიფემ და სახლში გაუშვა რომ მოვიდა სახლში - ძმებმა უთხრეს ["უთხრა"]:</p>
      <p>(10) - რა ამბავიო, შე კაცო, დაიღუპე თავიო? ["დაიკარგეო"] - რა ამბავიო და უთხრა:</p>
      <p>- მოვიყვანეო, ღმერთმა ამოაგდო იმისი თავიო.</p>
      <p>- საჩუქარი?</p>
      <p>- ამდენიო.</p>
      <p>- ამას არაფერი ეშველება თურმეო. მივიდნენ (ხელმწიფესთან - რ.შ.) და სამი რაში დგას ერთ (15) ადგილას.</p>
      <p>- ეს ძმა იმნაირი კაცია, იმ რაშს მოგიყვანს - თუ არა და ცოლი წაართვიო, უთხრეს ხელმწიფეს.</p>
      <p>იხმო, - ეს ისეთი კაცია, მომიყვანს ნამდვილად ესო და იხმო ეს ბიჭი.</p>
      <p>(20) მოვიდა ეს ბიჭი.</p>
      <p>[es fehlt pp.108,21 bis 109,22= Ms p.12.]</p>
      <p>
        <pb n="109"/>
          - საჩუქარი?
      </p>
      <p>- ამდენი.</p>
      <p>(25) - შეხედე! დაიკარგებოდა გვეგონა და ეს კაცი მთლად გაკეთებულა ძმა- მკვდარიო და რა მოვუხერხოთ? რა მოვუხერხოთ და იქ მაინც ვერ შეძლებს წასვლას და, ხელმწიფეს მამა ჰყავს მკვდარი, იმას მოიყვანსო ვუთხრათო ხელმწიფესო; იქ ის ვერ წავა და, ცოლს წაართმევს ხელმწიფეო.</p>
      <p>ამ ძმებმა უთხრეს ხელმწიფეს:</p>
      <p>(30) - შენს მამას ხაზინა [= ოქრო-ვერცხლი] ჰქონდა ჩაფლული ["გათხრილი"], ეს და ეს კაცი გააგზავნე და მოგიტანს ამბავსო, თუ არა და ცოლი წაართვიო, უთხრეს.</p>
      <p>მოუხმო ამან.</p>
      <p>- შენ ისეთი ["ფერი"] კაცი ხარო, შენ სასულეთში გამეგზავნეო, მამაჩემს წერილს ["ქარალდს"] გავუგზავნი და მიუტანეო უთხრა.</p>
      <p>(35) - ბატონოო, სასულეთში იქით წაგიღებ ამბავს, მაგრამ აქეთ ვინ მოგიტანს ამბავსო, უთხრა. რომ მოვკვდები, აქეთ ვინ მოგიტანს ამბავსო, უთხრა.</p>
      <p>- თუ არაო, ცოლს წაგართმევო უთხრა, თუ არ მაჩუქეო, უთხრა.</p>
      <p>დაწერა წერილი და მისცა.</p>
      <p>
        <pb n="110"/>
         წამოიღო მოწყენილმა და მოვიდა.
      </p>
      <p>- რა ამბავია ბიჭოო, უთხრა ცოლმა.</p>
      <p>- სასულეთში წერილი წაიღე, თუ არადა ცოლს წაგართმევო, თქვა ხელმწიფემ.</p>
      <p>(5) - მე არ გითხარიო(,) არ გამომაჩინო თორემ დაიკარგები-თქო ["თავს წააგებ"] გითხარიო.</p>
      <p>- ისევ მიდიო შენს სიდედრთან და ის თუ გამოგიძებნის ["გამოგირჩევს"] რაიმე წამალს თორემ მეტი გზა არ არის; მაგრამ გაჭირვება არისო უთხრა.</p>
      <p>გაუდგა გზას ["დაიწყო სვლა"] და მივიდა ისევ თავის სიდედრთან და დაუძახა.</p>
      <p>- ჰეი ცირა, ჰეი ცირა!</p>
      <p>(10) - ვინ ბრძანდები ბატონო!</p>
      <p>- მე ვარო, უთხრა.</p>
      <p>- შე კაცო, ერთხელ აქ მოდიო, უთხრა.</p>
      <p>- მთლად უკანასკნელი [= მეტი რომ არ შეიძლება] გაჭირვება მაქვს ახლა და აქ მოდი ერთ წუთსო, უთხრა.</p>
      <p>(15) - ხელმწიფემ ასე მითხრაო, სასულეთში გამეგზავნეო მითხრაო, ამის წამალი თუ რაიმე შეგიძლია, მომეხმარეო.</p>
      <p>- ეს არ წერია ჩემს კარაბადინში, ამის წამალიო, უთხრა. მოტრიალდა და წამოვიდა ეს ბიჭი. ამ ჭიშკრის ოდენა [= ჭიშკრამდე მანძილი] წამოვიდა და დაუძახა [სიდედრმა]:</p>
      <p>- ჰეი ჩემო სიძევ, ჰეი ჩემო სიძეო, მგონი სწერია თურმეო, (20) უთხრა. რომ მოვიდა ეს ბიჭი, ისევ ეს გორგალი მისცა.</p>
      <p>- ეს სადაც წავიდეს, არ ჩამოშორდეო, უთხრა.</p>
      <p>დაედევნა (მისდია) ამ გორგალს, დააგდო და იარა, ჩემო ბატონო და, მიადგა ისევ რაღაცას; მიარტყა თავი და შეძვრება - გამოძვრება, შეძვრება-გამოძვრება, - რაც დამემართებაო და მიარტყა თავი და (25) გაძვრა ეს. მიადგა ერთ მთას, ზევით თვალი რომ ვერ სწვდება ისეთს. შეძვრება-გამოძვრება [გორგალი - რ.შ.], - გაძვრა ამაშიც. ამაში რომ გავიდა იმ დროს, მინდორია ერთი. გახედავს, თვალი ვერ სწვდება. კოინდარი სთესია ["ცენობს"] ასე სარტყელამდე სწვდება ისეთი და ირწევა ეს იქით-აქეთ. ამ მინდორში დგას ისეთი ["იმ რიგის"] მჭლე ძროხები, ყველა ერთმანეთს არ ღირს [= ერთმანეთზე უარესი] (30) ისეთი ძროხები. ამ ბიჭმა უთხრა:</p>
      <p>- გამარჯობა ძროხებო და,</p>
      <p>- ღმერთმა გაგიმარჯოსო, უთხრეს.</p>
      <p>- რა არისო ასეთ ბალახში დგახართ თქვენ და ყველა მჭლე ხართო, უთხრა.</p>
      <p>(35) - ხორციელი კაციო სასულეთში რომ მიდიოდა გინახავსო, მაგრამ წადიო და აქეთობისას გეტყვით ამბავსო, უთხრა.</p>
      <p>აქედან რომ გავიდა, კამეჩის ტყავზე წევს ცოლი და ქმარი.</p>
      <p>- ვაიმე, ვერ დავეტიე, ვაიმე ვერ დავეტიეს ამბობენ.</p>
      <p>
        <pb n="111"/>
         - რა არისო შე კაცო, კამეჩის ტყავზე წევხართ და ვერ დავეტიეთ ამბობთო, უთხრა.
      </p>
      <p>- ხორციელი კაცი სასულეთში რომ მიდიოდა გინახავსო, მაგრამ წადიო და აქეთობისას გეტყვით ამბავსო, უთხრეს.</p>
      <p>(5) ამას რომ გასცდა (გაუარა), თოხის ტარზე წევს ცოლი და ქმარი.</p>
      <p>- არიქა ვისაც ბინა არ გაქვთ, მოდით აქეთო, აქ დაწექითო, ამბობენ.</p>
      <p>- კამეჩის ტყავზე იწვნენ და ვერ დაეტივნენ და თქვენ თოხის ტარზე წევხართ და კიდევ ამას ამბობთო, რა არისო, უთხრა.</p>
      <p>(10) - ხორციელი კაცი სასულეთში რომ მიდიოდა გინახავსო, - წადიო და აქეთობისას გეტყვით ამასო, უთხრა.</p>
      <p>ამას რომ გვერდით გაუარა, ერთი ღელეა: აქეთა მხარეს დუღარე დუღს, აქეთა მხარეს ბევრი მთის ნადირ-ფრინველი არის ["ზის"]. გადავიდა ეს გორგალი აბრეშუმის ძაფით. ამან რა ქნას? ეს ბიჭი გადავიდა, წერილი მიაქვს. იარა ამ გორგალმა, იარა და ერთ ქარვასლაში შევიდა. ხელმწიფის წინ გაჩერდა, თორემ ეს [= ბიჭი] რას (15) იცნობს ამას. წერილი გადასცა ["დააკავებინა"]. ხელმწიფემ წაიკითხა წერილი.</p>
      <p>- შენ რომ აქ გამოგაგზავნა იმ კაცს მე მივუხდებიო უთხრა.</p>
      <p>- მე სადაც ტახტი მაქვს მიდგმული იქ ერთი საჯენი გათხარონ და რაც მქონდა იქ მოინახებაო, უთხრა. სამი ქოთანი ფული ამას (20) მიასწავლა. - ის შენ გეპოვნოსო, უთხრა.</p>
      <p>- პირადად ეს უთხარი ჩემს შვილსო და წერილში რაც სწერია, წერილი ეტყვისო. უთხრა.</p>
      <p>ახლა წასვლა უნდა ამ ბიჭს, მაგრამ ახლა აქ იყოს ურჩევნია; არც შენი ცოლი ახსოვს და არც არაფერი, ისეთი ამბავია აქ.</p>
      <p>(25) გამოვიდა და წავიდა, წინ გაუძღვა ["ირბინა"] ეს გარგალი და ღელე გადაიარა. ამ თოხის ტარზე რომ იწვა იმასთან მივიდა და - რა იყოო აქეთობისას გეტყვითო მითხარითო?</p>
      <p>- ჩვენო სახორციელოშიც ასე გვიყვარდა ერთმანეთიო.</p>
      <p>მერე ამ კამეჩის ტყავზე რომ იწვნენ იმასთან მივიდა და რომ (30) ჰკითხა,</p>
      <p>- სახორციელოშიც გვძულდაო ჩვენო ერთმანეთიო, უთხრა.</p>
      <p>ახლა მსუქანი ძროხები მტვერში რომ იდგნენ იმათთან მივიდა და რა იყოო აქეთობისას გეტყვითო რომ მითხარითო, უთხრა.</p>
      <p>- შენ სასულეთიდან დაბრუნებულხარ და აგერ მოდიხარო უთხრეს, ჩვენო რომ (35) სახორციელოში ვიყავითო ტკბილად ვიყავითო, გარეთ რომ წავიდოდითო, უწყინარად ვიყავითო, რომ მოვიდოდითო - ნეგას [= საწველი ჭურჭელი] დაგვიდგამდნენო ქვეშ. ტკბილად ვიყავითო და აქაც ტკბილად ვართო უთხრა.</p>
      <p>ამ მჭლე ძროხებთან მივიდა და,</p>
      <p>
        <pb n="112"/>
         - აქეთობისას გეტყვით ამბავსო მითხარითო, მომიყევითო უთხრა.
      </p>
      <p>- ჩვენო, ჩვენი პატრონი გაგვიშვებდაო, ყანაში შევიდოდითო - ვჭამდითო სხვის ყანას. ყანის პატრონი და ჩვენი პატრონი აგინებდნენ ერთმანეთს, იჩხუბებდნენო ["შეუვარდებოდნენ ერთმანეთს"] და დავიმალებოდითო ჩვენ, - იმას თავს (5) არ ვაჩვენებდით, ტყეში ვიყავითო ჩემო ბატონო და დილას რაღაც დროს მოგვნახავდნენო, მოგვდევნიდნენო [სახლში], მოგვწველავდნენო; ნიგას [= სარძევე ჭურჭელი] მივარტყამდით ფეხს და იქ უგემურად ვიყავითო, აქაც უგემურად ვართო.</p>
      <p>წავიდა, ხელმწიფის სამოსახლოში მოვიდა; წერილი მიუტანა, (10) პირადად ეს უთხრა რაც შემოუთვალა. ხელმწიფემ 10000 მანეთი ფული აჩუქა. ახლა, ძმები რომ მიჰყვება ისე ხუთი ოჯახი კაცი აჩუქა კაცად, ეს ძმები რომ გააყოლა ისე. მივიდა სახლში. დერგი ფულიც ამოაგდო (მიწიდან, რ.შ.). რომ მოვიდა სახლში, ჰკითხეს ძმებმა: - რა ამბავი?</p>
      <p>- წავედი და მოვუტანეო უთხრა- წერილი.</p>
      <p>(15) - საჩუქარი?</p>
      <p>- ათი ათასი მანეთი და თქვენ რომ მიჰყვებით ისე ხუთი ოჯახი ["სახლობა"] კაციო უთხრა, მაგრამ თქვენ რად ["როგორ"] მინდიხართ კაცადო უთხრა.</p>
      <p>მერე დასახლდა, დაემკვიდრა და ვერაფერი მოუხერხეს ძმებმა და იყო ის კაცი განათლებული [= ბედნიერი].</p>
    </body>
  </text>
</TEI>