<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">XI. ომბოლია</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district/>
     <settlement ref="https://www.geonames.org/613614/k-urzu.html">Kurzu</settlement>
    </placeName>
    <date when="1923-07-26">1923-07-26</date>
   </creation>
   <particDesc>
    <person role="speaker">
     <persName>
      <forename>Etume</forename>
      <surname>Akhalaia</surname>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_64">
  <body>
   <head>XI. ომბოლია</head>
   <p>ქოჸოფენა მოხუცებული ჩილი დო ქომონჯი. ათე მოხუცებულობაში დროს ქჷდაბადებუნა ართი ბაღანა, ბოში. ათე ბაღანა სუმი წანერი ქოჸოფენ თეში დოღურენა დიდა დო მუმა. ორდალო გეჭოფეს თე ბაღანა. შქვითი წანერო გინირთუ თე ბაღანაქჷნ თეში - ართ დღას სადილი მიდეღუ მუში ბიძიაშა, ჸვანას მუშენდჷნ თექი. სადილი ქიმუღჷ ბიძიასჷნ, ბიძიაქ უწუ̄ - ათე ხოჯეფი სი ქოთხილე თაქი დო მა სადილს ოპჭკომუნქ ოროს. გური უჩი ჯგირო, ხოჯეფი მითინქ ვემდაჲღას, ვარა ვემგოხირას.  - ჯგირია - თქუ̄ ბაღანაქ დო მიდართუ ე კოჩქ სადილიშ ოჭკომუშა.</p>
   <p>ათე დროს ბაღანას სინჩხექ აჸუ̄ დო ხოჯიშ ოროს ქიმკატყობჷ, იახანი, ვიშ ქჷდარულჷ ბაღანას. ქჷდარულჷ ბაღანასჷნ, მორთჷ მახინჩქ დო ხოჯეფი მიდეჸონჷ. ათეშ უკული ქჷმორთჷ თე ჯიმადიქ დო ხოჯეფი ვაძირჷნ, ბაღანა გაკურცხინუ დო გოლახჷ. - ხოჯეფი მუ ღოლია,</p>
   <p>კითხუ ბაღანას.</p>
   <p>ბაღანაქ უწუ̄. - მა ვამიჩქჷნია.</p>
   <p>ბაღანა ჸუდშა ორტინუ̄ აშო ჯიმადიქ. აქ ქჷმორთჷნ, ბიცოქ უწუ̄ - მუშენ იგარქ სქუავა? - მუშენიადა ბიძიქ გობლახუა. - მუშენი ლარხუა - კითხჷ ბიცოქ.</p>
   <p>ხოჯეფი ქიმმოხირეს დო თიშენია.</p>
   <p>თენა ქოთქუნ, თაქ ბიცოქჷთ გოლახჷ ბაღანა დო გვალო ირტჷ ბოშიქ.</p>
   <p>მეურს ე ბაღანა ამდღა, ჭუმე, გეღანი...</p>
   <p>მეურს ტყას ხვალე. ქიდირულუ ამჷსერინი - ქიგიასიზმარჷ მუდგაქირენი. მაჟირა ოჭჷმარეს გედირთჷ ბაღანაქ დო კოჩი ვაჸუნს მითინი სიზმარი ქუწუასჷნ, იდჷ მუშ შარაშა დო მეურს ირიათო. ქიმიოდირთჷ ართი ხენწჷფეში ჸუდეს.</p>
   <p>კარიშ კოს უწუ̄ ბოშიქ - ქირაშა ვაგოკონანო კოჩია?</p>
   <p>მაშინეს ხენწჷფესჷნ, ქიჭანუ̄ ბოში დო კითხჷ - მუშა დოდირთუქ, მუზჷმაშავა? - მუშა დობდირთუქიადა სუმიშა დობდირთუქია, მარავა სიზმარი ხოლო მიჩქჷ ჯგირია. - სიზმარს მუს ბგორჷნქია - უწუ̄ ხენწჷფექ დო ქიდაკინჷ ბოში წანმოწანათ. გაათუ̄ წანმოწანან, ხელნწჷფექ ქიჭანუ̄ ბოში დო უწუ̄ - ა სქანი ფარავა, ხოლოთია ქომიწია, თი სიზმარი მურდუე. - მა სქანი ორაგადეთ ვამოკო ჩქიმი სიზმარია.</p>
   <p>უწუ̄ ბაღანაქ.</p>
   <p>ხენწჷფეს მურთჷ გურქ - მუჭო, ჩქიმი უჯგუშის სი მის უწინქ მუთუნსია დო გალახაფუ̄ ბაღანა. ირტუ აურე ბაღანაქ დო ქიმერთჷ მაჟირა ხელნწჷფეში ჸუდეშა. თეს ხოლო გერიგჷ ე ბოშიქ სუმი ფარაშა წანმოწანას.  - სიზმარი ბძირი ჯგირია - უწუ̄ თეს ხოლო ბოშიქ დო ქჷდოდირთჷ თაქ.</p>
   <p>მჷკილჷ ართი წანაქჷნი, ხენწჷფექ ქიჭანუ̄ ბოში დო უწუ̄ - ა ბაბა, სქანი ფარას მერჩანქ, ხოლოთ მუ სიზმარი გიძირჷ სი სერითჷნ, თინა მა ქომიწია. - ხენწჷფეში ორაგადეთ ვემმორჩქჷ მა ჩქიმი სიზმარია.</p>
   <p>თე ხენწჷფესჷთ ქჷმურთჷ გურქ, გალახაფუ̄ ბაღანა ბოშენს დო ორტინუ̄.</p>
   <p>გიაჸუნ ბაღანაქ დო ქემერთჷ მასჷმა ხენწჷფეში ჸუდშა. თექ ხოლო თეშ აღოლჷ ირფელქ, მუჭო ოწჷმახჷნ. მარა ფარაშ მეჩამაშ დროს - ხენწჷფექ ვეგიაჯერ შხვა ცალო ლახუაშა - უზოჯჷ კარიშ კათას - მიდეჸონით ასე ხოლო დო დოჸვილით თე უჯერო ბოშია.</p>
   <p>ათე ხენწჷფეს ჸუნს ართი ძღაბი დო ართი ბოში. ძღაბის ვაკო თე ბოში დოჸვილანი კარიშ კათაქჷნ დო მუჭო გეგნიჸონეს კარს გალენ, ქჷდოხვადჷ მაჸვილარენს დო თხუ̄ - ათე დო თე დიხას ეშასქირაფილი ინჭარენ თექ ქედნახუნეთ თე ბოში დო ვაჸვილათ თქვანი შურიშ ოჩხონაფალო. ცირაშა ხათრიქ ვაგატახეს მაჸვილარი კათენს დო ქედნახუნეს ბოში ინჭას. ხენწჷფეს უწი̄ს - მიდეპონით დო დოპილითია.</p>
   <p>ხენწჷფეშ ცირასქუა ძღაბი დროს გიშეშქვანს დო არზენს ოჭკომალს ბოშის. ამუდღარენ იში უჯგუში ჭუმე რე ე ბოში, ჭუმე რენ იში უჯგუში გეღანი რე დო ირდუ თაშთაში თე ძღაბიში ხანდათ. * თაში ეჩი წანერი ქი̄ჸი̄ თე ბოშინ ფერი ჟანს, მარებელი ქუმუჩქ თე ხენწჷფეში ბოშიშ საოსუროშ მუმა ხენწჷფექ დო მუჩინჷ, ნამჷდა, - მა ვაორექ მიმაჩამალი ჩქიმი ოსურსქუაშ თინწკჷმა, მუჟანსჷთ სი გაჲშეჩინენქ მა მეჲჩქვანქ ჟირი ცხენს - ართი თავადიშის დო მაჟირა ჸაზაყიშის - ართი ტანიშის დო ნამჷრე ყაზაყიშინ, ათეს სი მუჭო ენწყჷმილო ქჷმომჩინანქჷდო, ხეთე ხოლო მეუკინით ოსურს.</p>
   <p>ათე მოჩინელი ამბეში გიშანწყუალო იჸუ̄ ხენწჷფეში დოხორეს სხუნუაქ დო ძღაბის დეგვიანჷ ბოშიშა სადილიში მეღალაქ. მუთუნ დროს ქჷგაშინჷ ძღაბის დო ქემუღჷ ბოშის ოჭკომალი.</p>
   <p>ომბოლიაქ (ომბოლია ჯოხო თე ბოშის) ბრელი ენდურჷ თე ცირას. - მუშენი ეზჷმა ხანს ვამომიღი სადილიადო.</p>
   <p>ძღაბიქ მაჸუნჷ დო ირფელი ქე̄ჩუ̄ მუნეფიში გაჭირება ომბოლიას.</p>
   <p>ომბოლიაქ უწუ̄ - სქანი პატიცემა დიდი რე ჩქიმი წკალა დო მა სი ქჷდგოგურუა, მუჭო ოკო თი ცხენეფიში გჷშაგორუან - ჸუდე გოჩოლეთ ართი, განჯით ართი კარი, დინახალე მარღვით თიფი დო მინაშქვით ცხენეფი თიფიში ოჭკომუშა. ნამდგა ცხენი ვარენო მინილენს ჸუდეშა დო ხათე ქიკერკელუნ დო უკული დიჭყანს დიარუასჷნ, თინა იჸი̄ თავადსქუაში. მაჟირა ცხენი მინილენს დო ხათე ჭკომუას ქიდიჭყანს, თინა იჸუაფ ყაზაყიში.</p>
   <p>მოლართჷ ე ძღაბიქ გახარებულო დო მუმას უწუ̄ - მა გაჲშეფჩინე თი ცხენეფს დო ქჷმაჯღონაფევა.</p>
   <p>დასურო ქოღოლჷ ძღაბიქ ირფელი, მუჭო უწუ̄ ბოშიქჷნ თეში, ვაქიჸუ̄ო მართალქ. - ეშგურიშენი ხვალე ვემმაჩე ჩქიმი ოსურსქუავა, მაჩინჷ ხენწჷფექ დო ქჷმუჩქ კოჩი. - ეფერი კოჩი დჷგაგორე სქანი სახეწჷფოს ნამჷდა, თეურეშე ჩქიმი ჸუდეს ბუხარს გინოტახუნსიადა, ა პატონი, მეუკინით ოსურსია.</p>
   <p>ცირასქუაქ უწუ̄ მუმას - ჩქი ვამაშინა მითინი ეჯგურა კოჩი გარდა ომბოლიაშია, თინა ბღოლანა მუთუნსიადა ვარა დინაფილი რე საქმევა. - მუ კოჩი რე ომბოლია?</p>
   <p>იკითხჷ ხენწჷფექ. - მუკოჩი რენდა, თი კოჩი რე, ნამუთ სი ვითოსუმი წანას წოხოლე ოჸვილუშა ბოში ოჯღონინი. თიქ რე მა დჷმოგურუ ცხენეფიში გიშაგორუანი დო თე საქვარს ხოლო თინა გინმოტენა უთუო</p>
   <p>თქუ̄ ძღაბიქ. - თინა ვარდუო მა ვოჸვილაფენ, მუნერო გეთელჷ კინი დო ვარა სოლე მორთუა?</p>
   <p>გეკვირუ̄ ხენწჷფექ. - მა პუნდჷ ინა ინჭას თუდო. თი დუდიშე თე დუდიშა ტყობიშე ვარზენდი ოჭკომალს დო ამჷდღა თენარე ართი გაჭირებას გინმოტესჷნ. მაჟირა გაჭირებაშე ხოლო დარსხებაფუანთ თქვანი დუსდა, თქვა გიჩქჷნა ნდო ვარდა, მუჭო გოკონან თეში ქიმინით.</p>
   <p>რაგადუ̄ ძღაბიქ. - თაში ქორე თენავადა, ძალამი ჯგირია,</p>
   <p>თქუ ხენწჷფექ დო ქჷმაჸონაფუ̄ ომბოლია.</p>
   <p>აბა, სი გიჩქჷნ დო სქანი კოჩანასია - უწი̄ს ომბოლიას.</p>
   <p>ომბოლიაქ დაჭკადაფუ̄ ჯგირი საგანი დო შქვილი. ქიდეკინჷ ხეს, გიოჯინჷ თი ხენწჷფეშ ჸუდეს დო ქაჸოთ. მიაგჷ საგანქ ხენწჷფეშ ჸუდეს დო გეგნოტახჷ. - აბა, მორთით მაყარენქია, მუჩინჷ ხენწჷფექ.</p>
   <p>აქიანი ხენწჷფექ მიგორუ̄ მაყარეფი, მარა ომბოლიაქ აკა ვეჯუმუ - მა ურქ ხვალე დო თაქ ქჷმოჲჸონა სქანი ოსურსია.</p>
   <p>უწუ̄ ხენწჷფექ სი გიჩქჷ, მუჭო უდუმარცხებუო მურქიე. გაგმინწყუ̄ ომბოლიაქ, გედოხოდუ ცხენს დო მიდართჷ. შარას ქეშეხვადჷ ართი მალ წყარქ. მიოჯინუო, ქემუნჯირალჷ ართი დემი ჯგურა კოს თე წყარიშა დო ქოშუნს. ათე კოჩიში დიკი წყარი ართი ყენტი ვე მურს დო - პუმენს, ბღურუქია ქიძახ, - ირიათო.</p>
   <p>ომბოლიაქ ქემერთჷ დო უწუ̄ - ჯიმა, მუ კოჩი ჸოფექ სია, თეზჷმა წყარს ართწორო ქოშუნქ დო ხოლო პუმენს ბღურუქია იჩიებუქიე. - ვარა მუ კოჩი ვორექ მა, ომბოლია რე კოჩი ვარავა,</p>
   <p>უწუ̄ თე კოჩქ. - მა ვორექ ომბოლია დო ქემეჯიმალია - უწუ̄. - ჯგირია.</p>
   <p>გაკიამხანაგეს დო მეულა. მეულა ართი მინდორსჷნი, ქოძირეს დღას ვოუძირჷ კოჩიში თოლსჷნ ფერი ოძირაფ - გუთანს, ყიარს ქუსქ ვითაამშვი უღუ კამბეშეფი დო ქოხონუნა დიხას. მუთ ბერტეფი ვარენო ეთქმოცენს თე ხონუასჷნი, არძას ჭკომუნს გუთანიშ გიმაჸვენჯი კოჩი დო. - ვავაჲ, ჯიმა ღურელი შქირენს ბღურუქია იძახ. - ჯიმა, მუკოჩი რექ სია</p>
   <p>კითხუ ომბოლიაქ. - ვარა მუ კოჩი ვორექ მა, ომბოლია რე კოჩი ვარავა. - მა ვორექ ომბოლია დო ქემეჯიმალია. ქეჯიმალჷ ე კოჩქ დო მიდართეს სუმხოლოქ. იდესჷნ, ქეშეხვადეს მასჷმა კოჩქ ქჷმაძჷ კუჩხის ჟიროში ფუთიანი წისქვილიში ქუალეფი დო ქიმირულე. - მუ კოჩი რექ, ჯიმა, სია</p>
   <p>კითხჷ ომბოლიაქ. - მა მუ კოჩი ვორექ, სქანი ჭირი, ომბოლია რე კოჩი ვარავა. - აბა, მა ვორექ ომბოლია დო ქემეჯიმალია - უწუ̄.</p>
   <p>ქეჯიმალჷ თექ ხოლო დო მეულა ოთხოლო ართო ხენწჷფეშ დოხორეშა. შარას ქეშეხვადეს ხოლო ართ კოჩქ - ქიგერე მინდორს დო ქუჯინე ირიათო ჰაერს.  - მუსრე, ჯიმა, შურ გოტებულო უჯინექიე. - კითხჷ ომბოლიაქ. - მუსია, პატონიდა, მა ვორდია ფრეველეფიში უჩაში, ართი ტორონჩქ გური ქჷმომჸონჷ დო ცაშა ქიმკუკეთებჷ ბუდევა, ქჷვოჸოთი თაურე მასარი დო ბუდექ გოწოს გაჲთოლჷ, რადგანს მონკარდუე დო ტორონს ქუჯინექ, მარა დიო ხოლო ვარე ხოლოშა მოჭირინაფილია.</p>
   <p>უწუ̄ თე კოჩქ. - ძალამი კოჩი ქოჸოფექ, ჯიმა, სია</p>
   <p>უწუ̄ ომბოლიაქ. - მა მუ კოჩი პოფექ, პატონი, ომბოლიარე კოჩი ვარავა. - მა ვორექ ომბოლია დო ქემეჯიმალია. ქეჯიმალჷ თიქით დო მიდართეს არძოქ ართო. იდეს დო ქემერთეს ხენწჷფეში დოხორეშა. ხენწჷფეს გუკეთებჷ დიდი შეფა, დუჸვილუნა ანთასი ხოჯი დო ქჷდუსორგაფუნა ოშუმალი დო ოჭკომაღი ართო. - ათენა ირფელი ვაშვით დო ვაჭკომითდა ეში ძღაბის ვემერჩანთ დო ცალიერო გოჲტენთია,</p>
   <p>თქუ̄ ხენწჷფექ.</p>
   <p>ხენწჷფე თეს იჩიებუნ ისხანს მუკორთა ვაცალესჷნ თეში - წყარიშ მაშუმალქ ღვინი გა̄თუ̄ დო დიხაშ მაჭკომალქ ქობალი დო ხორცი.</p>
   <p>ხენწჷფექ გიჯინუნ, ონჯღორექ დაგურჷ დო თქუ̄ - ეშენი ხოლო ვემმაჩე ოსურია - გუტუათ მარულეთ ჟირი კოჩი - ართი თქვანი დო მაჟირა ჩქინი, ზღვაშ წყარიშ მაღალჷშა, დაბა ნამუ მიღანს ოწოხოლენი? თქვანქ ქიმიღუ დო წოხოლე ქჷმორთჷდა, ა პატონი, ბედინერქ გაჸის ჩქიმი სქუაქ, ვარდო ჩქიმი მარულექ ქჷმორთდა - ვემერჩანთ ოსურსია.</p>
   <p>დეყაბულეს თინენქჷთ დო გუტეს მარულე ხენწჷფექ გუტუ ეშმაკი დო ომბოლიაქ წისქვილიში ქუამო მირულედჷნ თი კოჩი. ორჯგინჷ ეშმაკის ი კოჩქ ბირგულიშა დო შქა შარას ქიგლეტუ.</p>
   <p>ეშაკიქ იფიქრ - მორთი, თის ქობღალა ეშმაკურსია.</p>
   <p>გინირთ ბერო, განწყუ̄ სტოლი დო იოფშ სასმელეფით. მოლეღ წყარი დო მურს ომბოლიაშ კოჩინ, ქჷდოხვადუ ბერქ დო დაპეიჯჷ ოშუმალეფიშა. ჸუმენს ე კოს; მუკუდოხოდ დო ძალამი დიშუმ. დიშუმუნ, ქჷდარულ. ბერქ კინი ეშმაკო გინირთ, ბოთლი ქიხვამილუ წყარამო დო ირულ.</p>
   <p>დეგვიანეს წყარიში მოღალან, ომბოლიაქ უწუ̄ შორიში მაჯინე კოს.</p>
   <p>- არიქა, გითა̄ნი, ეშმაკური ვაქიმინუკო მუთუნი თი კოჩქია. გითა̄ჯინ ი კოჩქჷნ, ქოძირჷ, მუჭო დუშუმუაფ ეშმაკის მუნეფიში მაჸალე დო იში ბოთლი წყარამო ქჷმუღუნ დო აჭიდოგაჭით ქჷმირულენ.</p>
   <p>გეჭოფჷ მასარი მაჯინე კოჩქ დო შუმილი კოჩი მჷკოჯან სტოლსჷნ თეს ოჸოთ დო ბორკეფი ქათატახ. გეჲოლ შუმილი კოჩქ დო ვაძირუ წყარინი, ქუჩუ გური. ირულ დო ქჷმაჭიშუ̄ ეშმაკის, მიდუღ ბოთლი დო ქჷმიღ წყარი.</p>
   <p>მუ ქიმინჷკო ხენწჷფექ? იაკინუ დო ქიმეჩუ ძღაბი. ქიმიჸონუ̄ ძღაბი ომბოლიაქ მუშ ხენწჷფეშ დოხორეშა. იჸუ̄ დიარა დო ამბექ. მასმა დღას ქჷდირულუ ომბოლიაქ.</p>
   <p>ხე̄ნწჷფექ უწუ̄ პოვარს - ჯგირი ოჭკომალი გამიკეთი ამსერი ომბოლიაშ საპატიცემოთია.</p>
   <p>გაკეთეს ოჭკომალი დო გიკურცხინუ̄ ომბოლიაქ. ხენწჷფე დო მუშ ოსურქ შქაშა ქაშეხუნეს ომბოლია დო მუნეფიში ძღაბი ღვინიშ გიმაბუმალი ქიგირინეს.</p>
   <p>დირძღეს ოჭკომალით ჯგირონ, ხენწჷფექ ბოდიში მითხუ̄ ომბოლია წკჷმა დო უწუ̄ - იმენდი რე სი ვამიწყინენქ ჩქიმი ჩილათას დო იმენდი რე ქომიწინქიე - მუქჷრდ გიგასიზმარჷ ბაღანობასიე?</p>
   <p>ომბოლიაქ უწუ̄ - სიზმარო ბჟა დო თუთა შქას ვოხედი დო მურიცხი მალინანდუა.</p>
   <p>ხენწჷფექ გენწყუ, მუჭო ბჟა დო თუთა მუნეფი რდჷ ჩილი დო ქომონჯინი, დო მურიცხი ოსურსქუა. თიმ სერს ომბოლია დო მუშ ოსურსქუა დაგვირგვინ, დოხვამ, უკულაშ სქუათ ქჷდეკჷნ დო ცხოვრენდეს ბედნიერო.</p>
   <p>ეთუმე ახალაია. სოფ. კურზუ. ..</p>
  </body>
 </text>
</TEI>
