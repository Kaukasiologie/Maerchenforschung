<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">XXXVI. ხენწჷფეშ უკულაში სქუა დო ჭყიშიშ არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/6643410/abkhazia.html">Abkhazia</region>
     <district/>
     <settlement ref="https://www.geonames.org/614863/dranda.html">Dranda</settlement>
    </placeName>
    <date when="1933-07-23"/>
   </creation>
   <particDesc>
    <person role="speaker">
     <persName>
      <forename>Arte</forename>
      <surname>Gagua</surname>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_71">
  <body>
   <head>XXXVI. ხენწჷფეშ უკულაში სქუა დო ჭყიშიშ არიკი</head>
   <p>რდჷ ართი ხენწიფე, ჸუნდჷ სუმი ქომოლისქუა. ბოლო დროს თე ხენწიფეს გეურჩქინდჷ ოსური-სქუაქ. დაბადება დო ხათე მიდეჸონჷ მუდგაქჷრენი. ათე ხენწიფექ ქემიოდირთჷ ღურას. სუმი ხოლო სქუალეფი ქიმიჭანუ̄. უწუ̄ სქუალენს - მავა ბღურუქ ასევა, ჩქიმი ქონება ოთხო გორთითია. ართი წილი მა ქეგმახარჯითია დო დომასაფულეთია. სუმი წილი თქვა გირთითია. მუჟანს მა დამასაფულენთიე, თითო სქუაქ თითო სერს ქომიყარულითია. ოდო, დოღურჷ ხენწფექ. დაასაფულეს. ათე სუმი ჯიმალეფიშე ჟირი ჯგირი რენ დო უკულაში ჩიჩიე რე. ათე უკულაშის ჯოხო ალე. ალექ უწუ̄ ჯიმალენს - მეურთ ჯიმალეფ დო ქიყარულითია.</p>
   <p>ათე ჩიჩიეს უჩაში ჯიმა სიტყვას ვა̄რზენს. ოშქარ ჯიმაქ უწუ̄ - მეუ სი ჩიჩიე, მიქ რკითხჷ თენავა?</p>
   <p>ათეშ უკული ალექ მიდართჷ. ქემერთჷ მუნეფიშ ჭყეშიშა. თოფ მანგარო დომიკასია. ჭყეშიქ თოფი დუ̄კას. მიდართჷ ათე ალექ დო მუშ მუმაში სასაფლაწკუმა დიტყობჷ. შქასერი დროს ქუმორთჷ მუდგაქჷრენი. უჩა კოჩი, უჩა ტანისამოსიშ გჷმონწყილი, უჩა რაშით - ო, საშური წაულირია, ცხორცხალო ვა მაჭკომი, მარა ღურელო ორჭკუმუნქია.</p>
   <p>ლაფათქი ქიგიაშქჷ, ოკო გეიოჸოთასნი, თეში ალეიაქ თოფი ქა̄ჸოთჷ, დოჸვილჷ. ქიმერთჷ ალექ დო ტანისამოს გამკა̄ნწყჷ, ე ღურელი რაშიშა ქალეკჷრჷ, რაშ ოჭოფჷ დო მუნეფიში პაპას ქუმუჸუნჷ. - ა, პაპავა, უწუ̄, შემინახი ათენავა ართი სი, მაჟირა ღორონთი, მასჷმა მავა. თენავა ვაუწუა მითინს, უკული სი პაპათ ვარი, ეპისკოპოზო დოგორინუანქია. - ჯგირი ბაბა სქუავა, უწუ̄ პაპაქ.</p>
   <p>ალეიაქ ქეგნიჸოთ მუში ჭითა ნაბადია დო მიდართჷ ჸუდშა დო მუში ოთახჷს ქიდინჯირჷ.</p>
   <p>მაჟირა დღა ონჯუას ჯიმალენს უწუ̄ - ამდღა ვარა მეურთ ჯიმალეფი ოყარულებუშავა.</p>
   <p>ოშქარი ჯიმაქ უწუ̄ - მეუ იშო, სი ჩიჩიე. მუ სქანი საქმე რე ენავა?</p>
   <p>ოკისერუნი, კინი მიდართჷ ალეიაქ, ქემერთჷ ჭყეშიშა, გაიწუღჷ თოფი, მუშ მუმაშ სასაფლას გააკეთჷ აკოპი, ჯგირო გაგმინწყუ̄. პირველ საათ ქორენ დო ქუმურს მუდგა რენი, ქიანას ქუმოწყუნს ჭითა რაში, ჭითა კოჩი, ჭითა ტანასამოსიშ გჷმონწყილი. დი̄ძახჷ  - ჰო, ჰო, ჰო, ცხორცხალო ვამაჭკომი, მარავა ღურელო იშენი ორჭკომია.</p>
   <p>გეგლასხაპჷ რაშისჷნი, ალეიაქ თოფი ქა̄ჸოთჷ დო დოჸვილჷ. გამკა̄ნწყჷ ტანისამოსი, ტალიკე ღურელი ძიგირონიშა ქა̄ჸოთჷ. რაში ოჭოფჷ, ქუმუჸონჷ პაპას. - ა, პაპავა, შემინახი ათენავა. ართი სი, მაჟირა ღორონთი, მასჷმა მა. მეტ კოჩი ვერჩქილე თესია! ვითოხუთიშახ ვა გაგიგან თენავა, ვარა მერსოფუნქ დუსია. - აშო ბაბა-სქუა, სქანი ჭირიმა, ვა დოპილა, შეგისრულენქ ირფელისია. - ვითოხუთის ვაგა̄ცხადა, უკული იჸუაფუქ უჩაში არძა პაპეფიშ. უწუ̄ ალექ.</p>
   <p>მუკი̄რთჷ ალექ დო მიდართჷ მუში ჭითა ნაბადამო, ქედინჯირჷ მუშ ოთახჷს. მასუმა დღას გედირთჷ დო ონჯუას უწუ̄ ჯიმალენს - თენა დი̄ჩინუ ჩქიმი მუმაქია, ამსერ ვარა უყარულითია.</p>
   <p>უჩაში ჯიმაქ რაგადი ვეშქიდუ̄, ოშქარ ჯიმაქ პასუხი მეჩჷ - გიწიმიდი თაურე, ვარა დორჸვილუნქია.</p>
   <p>ალექ უწუ̄ - ჯგირი პატონია დო მიდართჷ.</p>
   <p>ქიმერთჷ ჭყიშიშა, - ქომუჩი თოფია.</p>
   <p>ჭყიშიქ თოფ ქემეჩჷ. მიდართჷ მუშ მუმაშ სასაფლაოშა. ქენოდოხოდჷ მუში აკოპის. უყარულჷ ამ სერ ხოლო. მაჟირა სათიქ ქიჸუნი, ჩე რაშით, ჩე კოჩი, ჩე ტანისამოსიშ გომონწყილი ქუმურს, ქიანას ქუმონწყუნს, ქოთი ჭვინს, ქოთ კირცხანს, ქოთი თჷნს. გაგმასხაპჷ რაშიშე - ჰო, სი შურ წაულირჷ, ასე ხომ ქოგიძირი დროვა.</p>
   <p>თეწკუმა ქა̄ჸოთჷ ალექ, დოჸვილჷ, გამკა̄ნწყჷ ტანისამოსი, ქა̄ჸოთჷ ე ღურელი განიშე; რაში ოჭოფჷ, ბარგი მოლეღჷ. - პაპავა, დებარი თენავა. გიჩქუდას, ღორონს უჩქუ, ვა გა̄ცხადა თენა, ვარა მინუტის ვეჸუაფუქ. მა მუჟანს გიწუენი, რაში თიმწკუმა დამაბარი ჩქიმ მულაშა მითინს თენა ვა უწუა!</p>
   <p>მიდართჷ ალექ მუშ ჭითა ნაბადამო, მუშ ოთახჷს ქიდინჯირჷ. გედირთჷ მაჟირა დღას, ჯიმალეფს ქა̄კათჷ. ჯიმალეფი გაზეთის კითხულენა დო დუს უქაცუანა. - მუ ამბე ჯიმალეფია, უწუ̄ ალექ, მუ ჭარჷ გაზეთისია?</p>
   <p>ოშქარი ჯიმაქ უწუ̄. - მუ სქანი საქმე რე, მიქ რკითხჷ ენავა? - მუშენ ჯიმალეფი, მუთუნი ჯგირ ქორენდა, მა ხოლო მახიოლე ენავა.</p>
   <p>ოშქარი ჯიმაქ უწუ̄ - მუ რენი ქოიჩქუნო, ალევა? არაბიში სახენწიფოს სუმი ოსური-სქუა ითხუაფუნიავა. ათენა დიჭყაფუნია ამუ-დღარი მავითაამშვა დღასია. ათენეფიშ გათხუალა იჸუაფჷ თენერო მაამშვა ატაჟას მუკიბუნუაფჷ უჩაშ ოსურ-სქუაში ბეჭედი; ეთინა მიდგას მუკაჸოთინე ლივერი დო თოფიშ ჸოთამათჷნი, თიშ იჸუაფუ თი ოსური-სქუა; მაჟირა დღას - ოშქარი ოსური-სქუაში, მასჷმა დღას - უკულაშიში. ათენა ჭარჷ თე გაზეთის ენა მუშო გოკო სი ჩიჩიევა.</p>
   <p>ალექ უპასუხჷ - მუჟანს მიდურთ ჯიმალეფი თქვავა? - ჩქი გინი̄ბლენთ ჭუმევა. ვითოხუთის შარას ვოკოთ, მავითაამშვა დღას თექ იპითია. - ჯგირი, ჯიმალეფი, მეხვარითია. ოსურ გათხინედანი ვარა, მა უჯგუშო მახიოლენია.</p>
   <p>დო ალექ მუკირთჷ მუშ ჭითა ნაბადამო, ოთახჷშა მინი̄ლჷ. მაჟირა დღაქ გოთანდჷნი, ჯიმალენქ გაგმი̄ნწყჷნ, ცხენეფი დოკაზეს, გედოხოდეს დო მიდართეს. ალე იჩიებჷ ვითოხუთის აქი მუ გაჩენდჷ? ჩქიმ რაში ურს ხუთ მინუტის. ვითოხუთი დღაშ ჯინათ, ვითოხუთი წანა კარტოღაქ აჸუ̄ ალეს. ვითოხუთიქ გიშე̄ლჷნი, პაპაშა ქემერთჷ ალექ. - ქომუჩი უჩა რაშია, უწუ̄ პაპას.</p>
   <p>პაპაქ უწუ̄ - რაშის ცამეტი ქუგუოფუნე̄ვა. მა ვემმაჩე რაშია. - სიდე რე, ქუმოძირია?</p>
   <p>პაპაქ ქა̄ძირჷ. ალექ მიოგჷ კუჩხი, ქიმთა̄ტახჷ, გაკლეჸონჷ უჩა რაში; უჩა უნანგირით, უჩა ტანისამოსით გაგმი̄ნწყუ̄ დო ქეგედოხოდჷ რაშის. პაპას დუ̄ჩინჷ - შხვა რაშენქ ვერტასია.</p>
   <p>ჭყვინდჷ მართახი, ქოფურინჷ რაშიქ. მინუტი დო თექ ქჷდა̄ფურინჷ, სიდეთ ბეჭედი მუკობუნი. აქი ირ კოს აშქურინჷ, მუქ რე, მორთუე. ირ კოჩქ დიხას ქაშა̄ციუ. ალექ ქუმორთუნი, დიძახჷ - ქუმარზენთო, ჯიმალეფი, ჸოთამაში ნებას.</p>
   <p>მიდგაქ რენი ართი კოჩქ - მეხვარი პატონია.</p>
   <p>ალექ გელე̄ღჷ ჯიბეშე ბრაუნიგი, ქა̄ჸოთჷ ბეჭედის; ბეჭედიქ გამკოლჷ, ალექ ოჭოფჷ, ჯიბეშა ქა̄ლედჷ. თითო მათრახი მუშ ჯიმალენს ქიგიაშქჷ. მუკირთჷ დო მოლართჷ. ძღაბიშ მუმა ხენწიფე იჩიებჷ</p>
   <p>პაპენს ზაკაზ ქემეჩჷ, - გეიონწყი̄თ მონასტერეფი დო ოხვამეფი, ქიდი̄ჭყით წირუავა, ჩქიმ უჩაში ოსურ-სქუა ქი̄თხუ̄ ღორონთქია.</p>
   <p>ხენწჷფე სიხარულით ღურუ. პაპეფი რენა წირუას. ათე ალეში ჯიმალეფი იჩიებუნა - ღორონქ ქი̄თხუ̄ ხენწიფეშ ოსურ-სქუა, მარა ჩქი მუშქას ვორეთია, მართახით ოჭიში გემიჭვესიე?</p>
   <p>აწი ოჩერედი რე მაჟირა დღას მაჟირა ოსურ-სქუაშ გათხუალაში.</p>
   <p>მიდართჷ ალექ, ქუმორთჷ ჸუდეშა. პაპას და̄ბარჷ რაში დო ტანისამოსი. მაჟირა დღაქ გოთანდჷნ, ჭითა ბარგი ქჷმკიქუნჷ, ჭითა რაშის ქეგედოხოდჷ, მიდართჷ მაჟირა დღას. მეურს, მარა ქიანას მენწყუნს. ბეჭედ მუკობუნ ექ გურჩქინუნა ჸოთამა. კუმას ქემუღუ ქიანა, მარა ბეჭედ თექ ქუმკობუ. ქემერთჷ თექინ, ირ კოს ერზაფუ დო ქაშაციუ დიხას - მუქ რე მორთუე? - ქორთხი̄ნთ ჯიმალეფია, ქჷმარზენთო ჸოთამაშ ნებას დო ვარია?</p>
   <p>მიდგაქ რენი ხეს დუ̄ქანცუ̄ - მეხვარი ჯიმავა.</p>
   <p>გელე̄ღუ ბრაუნიგი, ქაჸოთუ დო გამკა̄ჸოთჷ ბეჭედი, ოჭოფუ, ჯიბეშა ქალედუ.</p>
   <p>ჟირ მათრახი თიჯგუა ქიგიაშქჷ მუშ ჯიმალენს, ოჭიში გეუჭუ. - ბოში, (თე ჯიმალეფი იჩიებუ) ჩქი მუ შქას ვორთია? ხენწჷფე ხიარულენს, ზაბარზანებით ხარულენს - ოშქარი სქუა ხოლო ქა̄თხუ̄ ორონქია.</p>
   <p>ალექ მიდართჷ, ქემერთჷ პაპაშა, და̄ბარჷ ჭითა რაში დო ჭითა ტანისამოსი. დოკაზჷ ჩე რაში. მასჷმა დღას რე აწი ოჩერედი უკულაში ოსურ-სქუაში. მუნოდოხოდჷ რაშის დო მიდართჷ; მიდართჷ, მარა მუს მეურს? მენწყუნს ქიანას. ბეჭედი მუკობუნ აქი, გეურჩქინჷნა ჸოთამა, დაჩხირო მეურს ქიანა, მარა ბეჭედ თაქ ქუმკობჷ. მუჭო თექ ქჷმორთუნი, არძაქ ართო დიხას ქაშაცუ̄ - მუ ცოდებიქ რე მორთუე?</p>
   <p>ალექ დაძახჷ - ქუმარზენთო ჸოთამაში ნებასია? - მეხვარი ჯიმავა - მიდგაქჷ რენი დუ̄ძახჷ. გელე̄ღჷ ბრაუნიგი, ქა̄ჸოთჷ. გამკოლჷ ბეჭედიქ. ოჭოფჷ, ჯიბეშა ქა̄ლედჷ; სუმ-სუმი მათრახი თიჯგუა ქიგიაშქჷ მუში ჯიმალენს, ოჭიში აფუნა ეტყაბარელი. - ჯიმა-ღურელი, ხენწიფეში ოსურსქუალეფი ითხუაფუნ დო ჩქი ჟირი კოჩი ვაფუთო გიშაგორილი ოჸვილარო? ჩქი მუ შქას ვორეთჷნი, ვა მიჩქუნი? - იჩიებუნა ენეფი.</p>
   <p>მუკი̄რთჷ ალექ დო მიდართჷ.თაშ ხოლო მასუმაშა ქიმერთჷ პაპაშა უკული დო პაპას უწუ̄</p>
   <p>- დებარი რაში დო ტანისამოსია. პაპა იჩიებჷ - ჯიმა-ღურელი, ენა ჩიჩიე მიჩქუდუ დო ქიანაში მანწყუალი ჸოფენო?</p>
   <p>ალექ უწუ̄ პაპას - ვითოხუთიშახ ჩქიმი ჯიმალეფი ქუმურსია. ქდამპეჯი თინეფი სია. ქოკითხი ამბე, მუ ქიმინესჷნი. ინეფი სი ქოგიწინა ექიანი ამბეს. უკული სი ქომიკითხი ჯიმალეფი, თქვან უკულაში ჯიმას, ალეს მუთუნი მუში მუმაში წილს ქემეჩანთ დო ვარიე.</p>
   <p>დო ქუმორთჷ ჯიმალენქ ღურელ, გათებულქ, ოჭიში ეტყაბარელი აფუნა ალეშ მართხაშიშ ნაღვენდეფი. ალექ უწუ̄ პაპას - თინეფ სტოლს მუკიხვენუნი, თიმიწკუმა უჩა ბარგიშ გუმონწყილო მა თეურე მუნიბლენქ; ჭითა ბარგით ხოლო მუნიბლენქ. ჩე ბარგით მინიბლენქ. - აი, პაპა, მინ რე თენავა, გიწინს სი თინეფი. მარა სი უწი̄ - სუთ, თინეფი წმინდანეფი რე.</p>
   <p>ბოლოს ქჷმორთჷ ჯიმალენქ. დაპეჯჷ პაპაქ. მუკოხენა სტოლს. კითხუ პაპაქ - მუ ამბე. მუ ქიმინითია.</p>
   <p>ე ჯიმალენქ უპასუხჷ - დემეთხი̄ პაპა, ღორონდგიე. ექიან ამბე ვა პკითხა, ინა ღორონთიშ სქუალენქ ქი̄თხუა.</p>
   <p>ასე პაპა ეკითხებჷ - ჯიმალეფია, ღორონდგიევა, ალეიას მუშ მუმაშ წილს ვე მეჩანთო მუთუნსია. - უჰ, პაპა საქმე ვაიღუნო ლორონდგიე! ალეიას ართი ჭითა ნაბადი ქუ̄ღუ, დუხორცქჷნი მაჟირას ქუჸიდენთ.</p>
   <p>ათე დროს უჩა ტანისამოსიშ გომონწყილო ათაურე მუნი̄ლჷ ალექ. - მინ რე, პაპა, თენავა? - სუთ, ბაბა-სქუალეფი, ენეფი ხოლო ქორე ჟირი მხვა, წმინდანეფი რენა.</p>
   <p>თე ბოშენქ უწუ̄ პაპას - ათენენქ რე ხენწჷფეშ ძღაბეფი ითხი̄სჷნი.</p>
   <p>ჭითა ბარგი ქიმკი̄ქუნუ, ათაურე მონი̄ლჷ.. - ათენა რდჷ, პაპა, ოშქარი სქუა ხენწიფეში ითხუ̄ნი.</p>
   <p>თეში, ჩე ბარგით ქჷმკი̄ქუნ, უკახალენ კარიშე მუნი̄ლჷ. - ათექ რდჷ უკულაში ოსურსქუა ითხუ̄ნი.</p>
   <p>ქუმორთჷ ალექ დო ჯიმალენს დუს ქიმნა̄დირთჷ. - ჰატ, თქვა მამაძაღლეფი, მა რენო თქვა ჭითა ნაბადის მიჸიდენთჷნი?!</p>
   <p>ე ჯიმალენს აშქურინუ, თენა ალე ჸოფენიავო? ბირგულს ქეგიანთხეს დო ქოთხი̄ს ალეს - ვა დოპილათ სქანი ჭირიმა, პატონი ალევა, დო კუჩხის გიბონთია.</p>
   <p>ალექ უპასუხჷ - თქვა მა ვა რჸვილუნთ მარა, თქვა მიქცით ჩქიმიწკუმა უსვინდისეთ. თიშენიდჷ ამშვი-ამშვი მართახი ჭკომითჷნი. - გედირთით ეშევა, - დოხოდით სკამსია.</p>
   <p>გელე̄ღჷ ალექ უჩაშიშ ბეჭედი, უჩაში ჯიმას მიახვამჷ; გელე̄ღჷ ოშქარიშ ბეჭედი, - ოშქარ ჯიმას მიახვამჷ - აბა, რაშის გეხუნა დო ულა ასევა; ეთი ბეჭედეფი სიდე მუკობუდუნი, თეურე რე მატაცებელი ძღაბეფია.</p>
   <p>ჯიმალეფი იჩიებჷ - ვავა ჩქინ ცოდა. თექ თეურე ქიჸუ მატაცებელქ და, დო რაშიშა გიოხვენჩქ ქჷმაჸის და, ჩქი იშენ მებდინაფეთ!</p>
   <p>ალექ უწუ̄ - ვარი, ვა გაშქურინანი.</p>
   <p>გეგმიჸონჷ ალექ სუმი ხოლო რაში, დოკაზჷ, ტანისამოსეფ ქუმკი̄კი̄რუ, ჯიმალეფ ქუმკა̄ხუნუ̄, რაშეფ ქუმარქა̄ფუ̄, ქოფურინჷ დო მიდართჷ. ხენწიფეში დოხორეს ხუთ ვერსის აქილე ქუდა̄ფურინჷ, ქუდახუნუ̄ ე ჯიმალეფი თაქ. ქჷმკი̄ქუნჷ უჩა ტანისამოსი, ქჷმნოდოხოდჷ უჩა რაშის, მეუჩინჷ ხენწიფეს - უჩაშ ოსურ-სქუა ქეგლამხუნე̄ ბალკონიშავა.</p>
   <p>ხენწიფექ და̄მზადჷ. მეუჩინჷ - ხაზირ რენია. გეფურინჷ დო მიდართჷ. ძღაბი გილახე მაამშვა ატაჟას ელულუ̄ თეს, მიტაცჷ, მოლეჸუნჷ მუშ ჯიმალეფი წკუმა ქჷდა̄ხუნუ̄.</p>
   <p>ქემკიქუნჷ ჭითა ტანისამოსი, ქჷმნოდოხოდჷ ჭითა რაშის, მეუჩინჷ. ხენწიფეს - ოშქარი ძღაბი დამიხაზირია!</p>
   <p>ხენწიფექ მუჩინჷ - ხაზირი რენია.</p>
   <p>გეფურინჷ, მიდართუ, მიტაცჷ თენა ხოლო; თაქ ქჷდა̄ხუნუ̄. ქჷმნოდოხოდჷ ჩე რაშის, მეუჩინჷ ხენწიფეს და̄ხაზირი უკულაში ოსურ- სქუავა.</p>
   <p>მუჩინჷ ხენწიფექ ხაზირი რენია. გეფურინჷ, მიდართჷ, მიტაცჷ თინა ხოლო, თაქ ქჷდა̄ხუნუ̄. აწი ულა ოკონა. თეშ ხენწიფექ მუჩინჷ - ჭიჭე ხანს მომიცადითია, ჭიჭე ჭყუდას მერჩანთი!</p>
   <p>ჭყუდათ ხენწიფექ ქუმუ̄ჩქჷ სუმოშ-სუმოშ მახორო კათა.</p>
   <p>აწი გინი̄ლეს, კუჩხით ოკო იდანინ, მულა ონჯუაშახ. გაკი̄სერჷ. ათე სუმი ჯიმალენქ პალატკეფი გა̄კეთეს დო თაქი ქიმისვანჯეს. შხვა მინდორს წიმიფაფჷ. მუჟანს ქიმისვანჯესჷნი, მიდგა რენი ართი დედიბი ოსურქ ქუმორთჷ. უჩაში ჯიმაშა მუნი̄ლჷ, დაჩხირ გომოტიბევა, უწუ̄. უჩაში ჯიმაქ უწუ̄ - ვარია. მეუ თაურეშევა. დო ვემნა̄შქუ. ოშქარიშა ქემერთჷ, ოშქარი ჯიმას ხოლო უწუ̄ - დაჩხირი გუმოტიბეეა. თექ ხოლო გეგნაჸოთჷ. ეს ვა̄კო ე უჩაში ჯიმალეფიწკუმა მუთუნი, ექ ოკო საქმე აკეთას ალეწკუმა. მინი̄ლჷ ალეშა. - მუ ამბე რე ჯიმა თაქია. სუმოში მახორო კოჩი დი̄ბლი დო მითინქ ვემნუმაშქუნი, მაჭკომალი ხოლო ვა ვორექია?</p>
   <p>ალექ უწუ̄ - აშო მორთი სი ჩიჩიე, მის ოშქურუ სქანდავა. დო მუნაშქ.</p>
   <p>ქიდირულეს ამ სერინი, ათე დედიბიქ გინი̄რთჷ დემო, ქიხვამილუ̄ ალეში ოსური დო მიდართჷ. ალეს გიასიზმარჷ. ვითომ მუში ოსური მეჸუნს მიდგასი რენი. გა̄კურცხინჷ ალესჷნი, ვართ მუში ოსურიე, ვართ თე მოხუცებული რე. გედირთჷ - ჰაიტუა, დიძახჷ.</p>
   <p>გა̄კურცხინუ̄ ჯიმალეფი, დი̄რთჷ კვარჩხიშე, ქეგედოხოდჷ მუშ ჩე რაშის, უწუ̄ ჯიმალენს. - ოსური მიდამიღეს ღუმა ჩქიმია. მა ქომიჯინით ვითოხუთ წანას. ვითოხუთ წანას ვამმართუ და, უკული მა ვა მიჯინათ. ჩქიმ სუმოში მახორო კოჩი თქვა ქორჸუნდანი.</p>
   <p>გინი̄ლჷ დო მიდართჷ. მეურს ამდღა, ჭუმე, გეღანი. მუზმა იდუნ, მის უჩქჷ? მეურს ართი გოლას ვართი გჷ ხორცის... ბოლო დროს ქი̄ჩინჷ, მუჭოთ ადამიანიში ძუძუს მენოვენ. ძუძუში კითი ქოძირჷ. გეგლასხაპჷ რაშიშე დო ხათე კიბირი ქეგიაშქჷ ძუძუს. - აბა, სქუავა! დიძახჷ როკაპიქ, მუშე ბღოლი თენა მავა.</p>
   <p>ალექ უწუ̄ სი დიდა დო მა სქუავა. როკაპიქ უწუ̄ - ვითოჟირი სქუა პუნსია, ზღვა დო გვალა შქას თინეფიში რე ირფელია; თინეფ სქანდა გომილუაფუნია, მარა სი გეჸუნქუნი თი საქმეს ვა̄ხვარუქ მუთუნსია.</p>
   <p>ალექ უწუ̄ სი დიდა დო მა სქუავა.</p>
   <p>როკაპიქ უწუ̄ სქანი ოსური იჸონესჷნი, თი ქივანაშე ცხორცხალი კოს ვა დუ̄რთინუნია. - სი დიდა დო მა სქუავა, ხოლო უწუ̄ ალექ.</p>
   <p>როკაპიქ უწუ̄. სი სქუა დო მა დიდავა დო კიბირი გუ̄ტუ̄ ძუძუშა ალექ. გე̄დირთჷ როკაპიქ. დუ̄ძახჷ ვითოჟირი ხოლო სქუალენს.  - მორთითია. ქუმორთჷ ვითოჟირიხოლოქ. მარდი გინა̄გეს ალეს. როკაპიქ უწუ̄ სქუალენს თქვანი მავითოსუმა ჯიმა რე თენავა. გაჭირება უღუ თეს თეჯგუავა, ოსური მიდუ̄ღჷ კაჟამ დიქ დო გეჸუნს თისია. მუთუნ მეგახვარინენა სქუალეფი და, ათაქ ოკო ასე რგებავა.</p>
   <p>ვითოჟირი ხოლოქ კვარჩხიშე დი̄რთჷ. ალექ უწუ̄ - ვარი ჯიმალეფია, ნოდით საქვარი მა ვა მოკო. მუს ფქიმინჷნქინ, მა ხვალევა. თქვა ქოპუნდათ თაქ ჯიმალეფო; შვიდებით, გამჭირდას და, ქჷმმეხვარით.</p>
   <p>მუნოდოხოდჷ რაშის დო მიდართ. მიდართჷ, მეურს, მარა მეურს უბედურო. მიოჯინუნ, ართ დიხას მასჷმა ატაჟას ძღაბი ქაწოხე, მაშინას ქუმკუხე დო ოჭალს ჭანს. ათე ალე თაქ მიჟუმინ დო მეურსჷნი დითა, ჯიმა ალევა, მუ გოკოდჷ აქი სია!</p>
   <p>ალექ უწუ̄ - სი მინ რექია? - მა ვორექია სქანი დავა. დაბადება დო, ხათე მიჸონუნი, თინავა. ოდო ინგარს და. გიმელჷ რაშის, მინი̄ლჷ, ქაწა̄ზადჷ დაქ, გა̄ჯუდჷ გა̄სხუპჷ, დო ინგარს. - მუ ორე დაია, მუ გონგარუანსია? - მუ მონგარუანს და სქანი ოსური ასე მიკიონეს ათაქია. სი თეურე მიდურქუ დო, თეურე ქემკოდინუქ იშო. თიშენი იმგარქ მავა. თეურე კოჩქ მიდართჷნი, ცხორცხალო ვა დურთინჷ მითინს.</p>
   <p>ალექ უწუ̄. - ნუ გოშქურ სი იშავა, მა გაგმომინწყი̄ მუთუნი ოჭკომალი დო ქოფჩი. მა იშენი სი ვა გაწუხენქია.</p>
   <p>დო ალექ ოჭკომალი ოჭკომჷ, იშო ქელე̄ნჯირჷ, ონჯუაშა ლურდჷ. ქუმორთჷ დაქ დო გა̄კურცხინუ̄, და ქი̄ნგარს. - მუ ორე ძღაბ, მუ გონგარუანსია? - მუ ორე ჯიმა და, მუთ ქოჭვინს დო ქოკირცხანსჷ ნი, ჩქიმ ქომონჯი რე თენავა დო ორჭკუმუნსია. - ჯანგოჭე, ნუ გოშქურჷ. მა ის ვავაჭკომექ. დაქ შეხვეწუ ალეს - მუნი̄ლი ოთახშა დო თაქ გაჩენდი იშენია.</p>
   <p>დიქ ქუმორთუ დო ქუმოხორხოშუ̄. - მუ რენია, ართი წვადი ხორცი ქუმობძინუ̄ გემუანია.</p>
   <p>ოსურქ უწუ̄ - გახიოლენ ფერს გიწინქია. - სი მა მუს მიწინქია, ქომონჩქ უწ". - ჩქიმი ოხორასქილენს აკას ვა მართედჷ ალეში მეტის დო ალე დიო ბაღანა რენია. - ალექ მორთუა. - აბა შორშე ქომოძირია, ვარა ქუმაჭკომინუაფუნია.</p>
   <p>თეშ ალექ კარს მინი̄ლჷ. დიქ ჸინტუა მუდომჷ მარა, ვა აჸინტჷ. ათე დიქ უწუ̄ - დოხოდი ჯიმა სი თაქია, უწუ̄</p>
   <p>გე̄დირთჷ დიქ დო გვერდ სახენწიფო მუშის დუ̄ძახჷ, დოშაყარუ̄. ოდო - ქა̄ჸუნით ასე ალესია. ალექ უწუ̄ - მა სქანი კოჩი ვა მოკო ვართი ართი დო ვართი შურო. მა ურქჷ ჩქიმით. მუს ფქიმინჷნქ მან, ხვალე, ვარა კოჩი ვამოკო მოხვარევა.</p>
   <p>და ინგარს, ალექ რაშის ქჷმნა̄სხაპუ. - მომიცა სი უჯერო ჯიმავა, დაქ უწუ̄, მა მერჩანქ სი ართი ფინიას, ათე ფინია აწკაჸუნუ̄ წოხოლე, ნამ ჸუდეს სქანი ოსური მულახენი, ეთი ჸუდეს ელა̄ჯინე. ათე ფინია გეჭოფი, რაშიშ ყუჯის ქალა̄ხუნე. ექ იჸუაფუ დიდი ჩხუბი; აუცილებელი რე სი თექ დორჸვილუნა; ეთი ფინია გელასხაპუნს დო მოლურს, ჩქი ცნობას ქომუჩანა. ჩქი ურთ უკული დო თი ღურელენს გაიშარგორუნთ, მოლაგიღანთ დო დაგასაფულენთ.</p>
   <p>ჯიმაქ უწუ̄ დას - ჯგირი, მუს ბგორჷნქია.</p>
   <p>ქემეჩჷ ფინია, ქა̄წი̄ჸუნუ̄</p>
   <p>მეურს ფანია, მეურს, მეთხოზჷ უკახალე რაში. ბრელი იდეს, ბოლო დროს თე ფინიაქ ელა̄ჯინჷ თიჯგუა ჸუდეს, ალექ დეშიშჷ. გიმელჷ რაშის, გე̄ჭოფუ ფინია, რაშის ჸუჯის ქალა̄ხუნუ̄. რაშიქ გელარღჷ ჸუჯიშე ფულადი, დიარუა ქიდი̄ჭყუ. ათე ბოშიქ გა̄ჸუნუ თე ჸუდეს, მარა სოთინ კარ ვა ძირჷ. სიმაღლეშ ბოლო ვა ჩქჷ. დეფიქრუ დო ქჷდოდოხოდჷ მოწყინებულო. რაშის დიო ხმა ვე მეუჩამჷ ბოშიშა. რაშიქ - ვო ბოშია, უწუ̄. ახიოლუ ბოშის დო უცებ ხიარულო უპასუხჷ პატონი, სქანი ჭირუმავა. - ათე ჸუდეში მინჯევა თუდონ ქიანას რე ასევა. მეუ ჭკადუეფიშავა, თითო კუჩხის ეჩდოხუთ-ხუთი ფუთიანი ნალეფი ქუმმოჭკადია. მუხამუზის მუმოგანდე̄, გური დო ჩხონჩხიშა ოკო ქიმერთასია. მათრახის გემაშქვანქიე, ვითოჟირი შორტი ტყებიქ გეინწყასია. ეთიწკუმა ათე ჸუდეს დოპტახუნთ დო დოშქურონდჷ თეში მინჯე და, ვარა მუთუნ ვა̄ხვარუ თესია.</p>
   <p>დუ̄ძახჷ ალექ ხელათ ჭკადუენს. მინუთის ქეთა̄ჭკადეს ნალეფი. ქუმნოდოხოდჷ ბოშიქ დო ქეგიაშქჷ მართახი დო ქემიოგჷ მუხამუზი. რაშიქ მიორკიუ დო მიდართჷ დუდიშა. თექ ქუდუ̄ჭყჷ ტახუა. ოთხოლო ნალი გაათუ̄ დო ჸუდეთ დოტახჷ. რაშიქ ვიშო ქოდანთხჷ, ბოშიქ ძღაბიწკუმა ქენა̄სხაპჷ. - ჰატ, ბოშია - ძღაბიქ უწუ̄. მა დინაფილი ვორდი დო სი ხოლო მუშე მიდინია. "რახან სი ქორძირინჷ, აწ მათ ბდინავა". ქიდინჯირჷ ენენქ. მისვანდეს. ეშელჷ თუდონი ქიანაშე თე ჸუდეში მინჯექ. ჸუდე  ტახილი ქოძირჷნი, - ღორონქ დამიფარჷ ჟინი ქიანაში ცხოვრება სუმ თუთაში ვადათია. დო იშ დინი̄ლჷ კინი. შქასერი ქორენი, ქორენი, ეფერი დროს - ათე დიში უკული არაბიში ხენწიფეს უღუ ათე ძღაბიშ ინტერესი. ათე არაბის გვერდი სახენწიფო ჯარი ქუგუ̄რინუაფჷ თე ჸუდეშა. ძღაბის გიასიზმარჷ - დითუ, დითუ, ალევა. ჩქიმ ქომონჩქ მიდართჷ სუმი თუთაში ვადათ, მარა არაბის უღუდჷ ჩქიმი ინტერესი, თიშ გვერდ სახენწჷფო ჯარი გომირენა ასევა; მარავა-ვა გაშქურინასია; ჩქიმი ქომონჯიშ ლეკური მუკობჷ ემერი, თინა ქიდეკინი ხეს, ტყვია ვამორხვადჷ დო თი ლეკური ქოგიღუნი, ბრუო კოჩიშ მეტის არძას დუდი მეკვათია. ეთი ბრუო კოჩი ქეგი̄ტე̄ ამბეშ მაღალარო.</p>
   <p>გოთანდჷ, ლეკური გამკონწყჷ ალექ, ქიდეკინჷ ხეს, გაანჯჷ კარი გამარჯობა თქვანია, ჯარს უწუ̄. ჯარქ პასუხი ტყვიათ ქემეჩჷ. მიაჸუნჷ ექ დო ჭკირჷ დუდი. არძას დუდ მეჭკირჷ, ბრუო კოჩიშ მეტის. ათე ბრუო კოს უწუ̄ მეურთ დო ამბე ქემუღით არაბისია.</p>
   <p>მიდართჷ ე ბრუო კოჩქ. ამბე ქემულეს. მაჟირა სერს დოსქილადირი გვერდი სახენწიფო ჯარი მოლაჩქუ. თექ ხოლო ქუგუ̄დირთჷ. სერით გიასიზმარჷ - დითუ, ალევა. გვერდ სახენწიფო ჯარი ხოლო გომირენანია, მარა ხოლო ქიმინინი, თეში ქიმინია. ხოლო თი ბრუო კოჩი ქეგიტევა. ამბე ქემეუღანია არაბისია.</p>
   <p>გოთანდჷ ოჭუმარეს. გაანჯჷ ალექ კარი. - გამარჯობა თქვანია. ინენქ ტყვია ოჸოთეს აშო. მარა ექ მიაჸუნჷ, ჭკირჷ დუდი, გოჭყვიდჷ არძა ათე ბრუო კოჩიშ მეტი. ათე ბრუო კოს უწუ̄ - მეურთ დო ამბე ქემეუღით არაბისია.</p>
   <p>მიდართჷ თე ბრუო კოჩიქ. ამბე ქემუღეს. დოშურდჷ აწი ალექ დო იშ ქიდინჯირჷ. ამუსერი ძღაბიქ ცხვანტალი ქიდიჭყჷ. - მუ ორენია, ალექ კითხჷ.</p>
   <p>ძღაბი̄ქ უწუ̄ - აიშახ ვა ბდინაფეთია. - მუშენია, ალექ უწუ̄. - მუშენი და, თი ბრუო კოჩი მურს დო მაჩხორათ თვითონ არაბი მოჸუნს. მუჭო გიმილენქჷნი, მეხვარი თი ბრუო კოჩიშ ჸვილუას. თი ბრუო კოჩქ დიჸვილუ და, დოშქურონდჷ არაბიქ დო მიდართუა და, ვარა ლეკურ ვა მურქია არაბის, დო ვე მედინა, ვარა ლეკური ის ვა კვათჷნს. მუჭო მურქენქ ლეკურსუნი, მეტირხჷ ლეკური დო არაბი სი დორჸვილუნსია.</p>
   <p>გაანჯ კარი ალექ, გიმი̄ლჷ, გამათხოზუ ბრუო კოს. მარა ირო თე არაბიქ ქაწა̄სხაპჷ. ვე მიაჩჷ საშველქ. მოთვინებაშე გიშელჷ ალექ, გურ მულირო, ლეკური მურქუ̄ არაბის. ლეკურქ მეტირხუ. ლეკურიშ ნოტეხიქ ალეს ჸუჯი მეკვათჷ.</p>
   <p>გელასხაპუ ფინიაქ რაშიში ჸუჯიშე, გოურქუ̄ დო მიდართჷ დაშა, დაქ ქჷდა̄ჭყჷ რკიაფი. მოლართეს ეურე კათაქ, აწა̄ჸუნჷ ფინიაქ. ქუმორთჷ თაქი, თეზმა კათა ჭყვიდილი რენ, თის გაიშაგორჷ თე ალე, მოლეღეს ჸუდეშა დო ქჷდა̄სვანჯეს. რკიანს და, რკიანს სერი დო დღაშით. გვერდი კოჩქ სიმწუხარეთ გოჭყორდჷ. ვითოხუთი რე კოჩი ძჷნი, ქოჩქ ვა წართჷ. ღორონქ უწუ̄ ანგილოზემს - წაჸონით თი კოჩი დო დოთხორჷნანია, ვარა გათელითია. ანგილოზენქ უწუ̄ გუვათელათჷნი მოკონანია. ღორონქ, აბავა, ათე პილატოკი მიდეღითია. აბარწას ქაწა̄ჸოთითია, სიდე ღურელი სვანჯჷნი, თექია.</p>
   <p>მოლე̄ღჷ ანგილოზენქ პილატოკი. თაქ ქაწა̄ჸოთეს აბარწას. გედირთუ ოჭუმარეს დაქ. მერკიანს გალენი, პილატოკი ქაწა̄ხვილუ̄ სამაგალითო, ჯგირი. - ათე ჯგირი პილატოკითია, თქუ̄ დაქ, - ჩქიმი ჯიმაში ზისხირს მოფქოსჷნქია.</p>
   <p>მეუს კისერს ჯიმასჷნი, ჯიმაქ გე̄თელჷ. - მუ ამბე, ჯიმა, ბრელი ხანიე ლურსიე? - ო, ჩქიმი და, მუს გიწინქჷნი ქოიჩქჷნიავო? მარა ის მა მუთას ვოხვარჷქია. ოჭკომალი ქოფჩი მუთუნია. დას ოშქურჷ, კინი თექ მიდურსია დო, ათე დროს, ათე სინჯაშ ლეკური გამკონწყუ, ქიგილებუნუ̄ ალექ</p>
   <p>გინი̄ლჷ დო მიდართჷ. ათე ღურელი დუნი თიმწკუმა გიასიზმარჷ მუდგაქრენი დო ათე აზრით მეურს ამდღა, ჭუმე. მეურს შარასჷნი, ჯორით პაპა მურს. ქაუხვადჷ თე ბოშიქ. - გამარჯობა, პაპა სქანია! - ღორონქ გოგიმორძგუ ბაბა - სქუავა, პაპაქ უწუ̄. - სო ურქ პაპა აურევა? - სო ურქუ ბაბაეა და, გრანიცაშა ბაბავა, უწ. - მუშა ურქ პაპა გრანიცაშავა. - მუშა ურქ ბაბავა და ართი შური გეძგუმილქ ქუმორთჷ მიდგაქრენიე, სახელი ჯოხო ალევა. ჟირი სახენწიფო კოჩი გოჭყვიდუა დო კოჩი მოკო იფქირუევე. მარა თი ალე ხოლო ჩააძაღლესია.</p>
   <p>ასე გუნებას იფიქრჷ ალექ - მა გაჸუნუქ პაპავა ღორღონჯი დო ღეჯი ვა მოთხილაფუავა დო შხვა ირფერს ქიმიმნუქია. - ჩხოულეფ მაფ ოთხილარია! - ჯგირი, აბა, გაჸუნუქია!</p>
   <p>გეერიგეს დო მიდაჸუნჷ. ქემერთჷ პაპაშ ჸუდეშანი, გი̄ჯინჷ ალექ; პაპას ჸუნს სუმი ოსურისქუალეფი, სამაგალითო სქვამი. ასე პაპაქ მიდა̄ჸუნჷ, სადიარენი ქა̄ძირუ, მარა ათე სადიარს ოდიარე ვე გეჩანს. ათეშ ხასილას ოთიფურე რე. - ეთექ ვემშართას ბაბავა, ვარავა კერიში რე თინა დო აკოპჭყვიდჷნა ირ კოსია.</p>
   <p>ე პაპაქ ჸუდეშა მიდართუ. ე ბოში თხილანს ჩხოულენს. გილათხოზჷ თე ჩხოულენს. ვეჸუ̄ საშველქ. დოშურდუ ბოშიქ. - მეუ, თე ჩხოულენქ იდიარას თი ოდიარე, დაბა თი კერი მა მუს ბღოლანნსიე, ოკო გუმორსე დუდიე.</p>
   <p>მიშე̄ლჷ ჩხოულენქ. დი̄რძღჷ ოდიარეთ დო რძღელი ჩხოულენქ ქიდიჯირჷ. ათედროს გეიარაგუ კერქ დო მოლართჷ. - მუ ადამური სულიერი კოჩი რექია, ჩქიმი ოთიფურეს შეეხიე. - მა ვორექ ართი ჭკოლა კაზახია. - დოფხვადი აბა თექია, კერქ დუ̄ძახჷ. - გოხოლჷქ ამარია.</p>
   <p>ქემეთხეს ხე ართიანს. ირკინეს პრელი ხანს, იჩხუპეს, ბოლოს ჟირხოლოქ დოშურდეს. კერქ უწუ̄ - ართი სუმი კაკალი კი გუმოხვატაფუნია ართი ოლონტყეს ქუმოლონტყუნია, სქანი ჸვილუა მარდი რენია. - ოოვა, ბოშიქ უწუ̄, ართი გომინჯი ქობალი, ართი ორკოლი ღვინი, ართი პაპაშ ძღაბიშ ჯუნა, სქანი ჸვილუა მარდი რენია.</p>
   <p>ბოლოს დე̄თხი̄ს ართიანს. ქუმორაჸჷ ბოშიქ ჩხოულეფი ჸუდეშა. პაპაქ რკიაფ ქიდაჭყჷ - სო რჸუნდჷ ჩხოულეფი? ბჟაქ ვენტირჷ სოთინი. - პაპა მუ გაშერენსია! სურუ უცხოტი ჩხოულენსია, უწუ̄.</p>
   <p>პაპას ოშქურჷ, ქუჩქჷ საქმე მუშა რენი, მარა მუთუნი ვა უწუ̄. დი̄ჯირჷ ბოშიქ ამუსერი. ოჭუმარექ გოთანდჷნი, ჩხოულეფი მიდარაჸუ, ქემშარაჸჷ კინი თექ. კინ დი̄რძღჷ ჩხოულენქ. ქაშენჯირეს თექ. პაპაქ მოლართჷ წოხოლე დო ძიგირს ქაშეტყობჷ. პაპას ოშქურჷ აწი, მარა ინტას დო კერქ ქჷმაჭიშუსჷნი, ვენტას დო თაქ ქემთაჭკომასჷნი, ვა უჩქჷ მუ ქიმინასჷნი, კერქ დი̄ძახჷ - ქუმორთიო ბოშია! - ამარ ვორექ, მოზოჯია! - დუ̄ძახჷ ბოშიქ.</p>
   <p>ქემეთხეს ხე კინი ართიანს. დიდ ხანს ირკინეს, ართიანიშა მუთუნქ ვა̄ღოლეს. ჟირხოლოქ დოშურდეს. კერქ უწუ̄  - სუმი კიში გოტკვარუა, ართი ოლონტყეში ლონტყაფა, სქანი ჸვილუა მარდი რე.</p>
   <p>ბოშიქ უწუ̄ - ართი გირვანქა ქობალი, ართი ორკოლი ღვინი ქოფჩუნი, ართი პაპაშ ძღაბიშა ქუმოჯუდაფუნი, სქანი ჸვილუა მარდი რენია. - აბა, შვიდებით აწი ჭუმეშახია.</p>
   <p>ეს პაპა ირჩქილე. პაპაქ მიდართჷ ხათე ჸუდეშა, პაპა რე შიშიშ ღურელი, ჸუდშა ქუმორთჷ. პაპას კითხეს - მუ ამბევა?</p>
   <p>მარა პაპაქ მითინს მუთუნი ვა უწუ̄. პაპა თეს ფირქენს - ეთი ოდიარე გემოსქიდუდას ვარა, ჸუდეს პჭუნქ, ირფერს ფქიმინჷნქია. ქუმორაჸჷ ბოშიქ ჩხოულეფი. პაპაქ უწუ̄ - სო რჸუნდჷ სქუა თე ჩხოულეფი? - მუ სქანი საქმე რე პაპა, ენავა! - ჯგირი, ამ-სერი დიჯირეს. ოჭუმარეს რე ბოშიშ ედგინაშა პაპაქ ართი გორო ქობალი, ართი ორკოლი ღვინი დო ნამ უჯგუში ძღაბი რენ, გაიშაგორჷ. ე ძღაბი მიდეჸონჷ, ღვინი დო ქობალი მიდეღჷ, ეთექ ძიგირს ქჷმთოდოხოდუ ძღაბამო, ქობალამო დო ღვინამო. ბოშიქ ჩხოულეფი ქუმორაჸჷ. ოთიფურეშა ქემშარაჸჷ ოდო ბოშიქ ქაშეჯირჷ თაქ. ჩხოულენქ დირძღეს, იშო ქეშეჯირეს. გეიარაგუ კერქ დო მოლართჷ ქუმორთიო ბოშია, დუ̄ძახჷ!</p>
   <p>ბოშიქ დუ̄ძახჷ გოხოლჷქ!</p>
   <p>გიშელეს დო ხე ქემეთხეს ართიანს. ბრელი ხანს ირკინეს. ბოლოს ჟირხოლოქ დოშურდეს. კერქ უწუ̄ ბოშის - ართი კაკალი კიში გოტკვარუა, ოლონტყეში დინოჯირა, უკული სქანი ჸვილუა მარდი რე. ბოშიქ უწუ̄ კერს - ართი ლუკა ქობალი, ართი სტაქანი ღვინი დო პაპაშ ძღაბიში ჯუდა. - უკული სქანი ჸვილუა მარდი რენია!</p>
   <p>დე̄თხის ართიანს იქ იშ მიკი̄რთჷ, ბოშიქ აშო მოკი̄რთჷ. გითი̄ლჷ პაპაქ - ა. ბაბა-სქუა ქობალია. ხეს ქჷდაკინუ̄. ენა ბოშიქ ოჭკომჷ, ართი ორკოლი ღვინი თეს ქიგიოჸუნუ̄. - ა, პაბა-სქუა, ჩქიმი ძღაბია, უწუ̄. ბოშიქ პიჯ გი̄ქოსუ, პაპაშ ძღაბის ქააჯუდჷ. - მეურთ ასე, თქვა დიტყობითია, უწუ̄. პაპაქ ძღაბამო დი̄ტყობჷ. ბოშიქ დუ̄ძახჷ კერს - კერ, დირთი აშოვა. აწ მუთა მაბანძღე მა სქანდავა. გუვათუათ ასე, ნამუ მერიებუნიე. კერქ უწუ̄ - ჭუმეშახ გინოდვალირი ენია.</p>
   <p>ბოშიქ უწუ̄ - სქანი ოთიფურეს ხე იოღია.</p>
   <p>კერს ონჯღორექ და̄გურჷ.</p>
   <p>კინ ქემეთხეს ხე ართიანს. ბოშიქ ორჯგინჷ, ქჷდარაგუ̄. ლეკურით დუდ მეკვათჷ. პაპას უწუ̄ მეუ ჸუდეშავა. ურემი გამშეჸონია, ხორცი გაიშებღათია.</p>
   <p>პაპაქ ირულჷ ხათე ჸუდეშა. ბოშიქ ენა გოტყაბარუ̄. ქორა გაგმი̄ღჷ. ათეს ოქროში ტაბაშნიცაქ გაგმაჸუნჷ. ათე ტაბაშნიცა გონწყჷ. თეს ალახე მაჭირხოლი. ათე მაჭირხოლიშ ქორას ალახე სუმი ჭანჯი. ათე მაჭირხოლი რე ათე არაბიშ თოდიშ სინთე; ათე ჭანჯეფი რე ათე არაბიში შური. მაჭირხოლს დუდ მესოფჷ. ტაბაშნიცას ქალაკილუ̄, ჯიბეშა ქალე̄დჷ. იზმა ხანს ურემქ ქუმორთჷ. ხორცი ქიგიოწკარეს დო ჸუდშა გაგშეღეს. ჸუდშა ქჷმორთესჷნი, ამტომობილი კარს ქჷგე̄რე. - აბა, პაპა მოკონია, იძახუნა.</p>
   <p>პაპაქ უწუ̄ - მუშო გოკოთ სქუავა?</p>
   <p>უწი̄ს ნამდა - ათე დო თე არაბის შურქ ვე გეერყჷ დო ვართ მუთუნი ორკუნია. მაზიარებელო მოკოთია.</p>
   <p>პაპა ეშმურს ამტონობილიშანი, ალექ უწუ̄ ვე ედა ჩქიმი უმუშოვა.</p>
   <p>ალექ პაპას ქალუდოხოდჷ, მიდართეს, ოზეშა მინი̄ლეს არაბიშინი, არაბიქ დოუძახჷ ალეს - თოლს სინთე მიდამიღი, მაჭირხოლი ჸვილინი თიმიწკუმავა, მარა შური გობარჷ, სუმი ჭანჯი ჩქიმინი, თინა ვა დოპიჸვილავა, შური ვე ეშამიღავა დო ართ ჯიმათ გორგუქია. - ო, სი შური წაულირი! ურჯულოშე გეშეპონი ჩქიმი ოსურია დო უკული ხოლო სი მიდამიღია! ბოლოს დუდი ხოლო მეპკვათია! მა სი ცხორცხალო დოგიტენქიავო, უწუ̄</p>
   <p>ჭანჯენს დუდი მესოფჷ, დოღურჷ არაბიქ.</p>
   <p>მოლეჸონჷ აწი მუში ოსური. ოჭოფჷ მუში რაში. ქუმორთჷ დაში ჸუდშა. დას ახიოლჷ, მუ რაგადი ოკო. სუმ თუთა დჷ, სუმ თუთაშ უკული მიდეჯუმუ̄ და დო სინჯა. მიდართეს ვითოჟირი ჯიმა ში̄ძინჷნი თექ. ექ სუმ დღას რდჷ კამპანია. გინი̄ლეს დო მოლართეს ჯინჯი ჸუდეშა. - გამარჯობა, ჯიმალეფი, თქვანია! ალექ უწუ̄ ჯიმალენს. - მეუ სი დინაფილი! უწუ̄ ჯიმალენქ. - ჩქინი ჯიმაქ დინჷნი, გეეთუ̄ ვითაამშვი წანაქ. - ვარ, ჯიმალეფი! ალექ უწუ̄. - მა ვორექ თქვანი უკულაში, მარსხებელი ჯიმავა. - ვარექ სი ჩქინი ჯიმავა!</p>
   <p>- ვა ვორექია აბა მა თქვანი ჯიმავა? ალექ უწუ̄. ათე ჯიმალეფი ჟირხოლო ქალეჭოფუ მელე-მოლე. ართი ოშფუთიანი ქუა გეძუ თაქინეშე. გეეჭოფჷ თენა, ხეს ქიდეკუ̄. თხუ̄ ღორონს ალექ ათენეფი ჩქიმი ჯიმა ქორდასია და, დო მა ვარიას ქომირაგადუნანია და, - თიმწკუმავა ქუოჸოთანქ თე ქუას ეშევა, გოსოფი თე ქუა შქასია, თენეფი ქალმოჸვილი დო მა ცხორცხალი ქუდომიტევა. ვარ დო მა მტყუანი ქუორექდა, მა დოპილი დო თენეფ ცხორცხალი ქიდი̄ტევა.</p>
   <p>ქა̄ჸოთჷ ალექ ეშე ქუა. ქუაქ გოხორცქჷ შქას, ჯიმალეფ ქალაჸვილჷ ალეს დო ალექ ცხოცხალქ გინოსქიდუ. ალექ დუ̄ძახჷ მოჯგირენს, გა̄კეთჷ დიარა. სუმ წანას რდჷ შუმა.</p>
   <p>არტე კოსტას ძე გაგუა. დრანდა, ქვემო შაფი. ..</p>
  </body>
 </text>
</TEI>
