<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="xmf">30. ხენწიფეში ბოში დო სქვამი ცირა.</title>
    <author>
     <name>
      <persName>
       <forename>Korneli</forename>
       <surname>Danelia</surname>
      </persName>
      <idno type="gnd" corresp="https://d-nb.info/gnd/1158005199">1158005199</idno>
     </name>
    </author>
    <author>
     <name>
      <persName>
       <forename>Apolon</forename>
       <surname>Zanava</surname>
      </persName>
     </name>
    </author>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
      <idno type="gnd" corresp="https://d-nb.info/gnd/133557154">133557154</idno>
     </name>
     <name>
      <persName>
       <forename>Diana</forename>
       <surname>Forker</surname>
      </persName>
      <idno type="gnd" corresp="https://d-nb.info/gnd/1154734161">1154734161</idno>
     </name>
    </respStmt>
   </titleStmt>
   <publicationStmt>
    <publisher>
     <name ref="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName ref="https://www.geonames.org/2895044/jena.html">Jena</genName>
    </pubPlace>
    <date when="2024">2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="collection">
     <title xml:lang="eng">Georgian Folklore. Megrelian Texts</title>
     <title xml:lang="kat">ქართული ხალხური სიტყვიერება. მეგრული ტექსტები</title>
     <title xml:lang="deu">Georgische Folksdichtung. Mingrelische Texte</title>
     <author role="author">
      <name>
       <persName>
        <forename>Korneli</forename>
        <surname>Danelia</surname>
       </persName>
      </name>
     </author>
     <author role="author">
      <name>
       <persName>
        <forename>Apolon</forename>
        <surname>Tsanava</surname>
       </persName>
      </name>
     </author>
     <respStmt>
      <resp/>
      <name/>
     </respStmt>
     <extent>
      <measure unit="words"/>
      <measure unit="pages"/>
     </extent>
     <publisher>TBILISI STATE UNIVERSITY PRESS</publisher>
     <distributor/>
     <date when="1991">1991</date>
     <availability>
      <licence/>
     </availability>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district/>
     <settlement/>
     <geo/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country/>
       <region/>
       <district/>
       <settlement/>
       <geo/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change>
     <name/>
     <date/>
    </change>
   </listChange>
  </revisionDesc>
 </teiHeader>
  <text xml:id="cc_xmf_xmf_131">
    <body>
      <head>30. ხენწიფეში ბოში დო სქვამი ცირა.</head>
      <p>ართი ხენწიფეში სქუა ქოჸოფე ძალამი სქვამი დო ჯგირი. თე ბოშიქ მუმას  უწუუ:</p>
      <p>(25) - მუა-ჩქიმი, გომიტეე შხვა ქიჸანევფიშა.  მუმაქ ნება ქემეჩჷ. თე ბოშიქ იდჷ, ქიმერთჷ დიდი რუმე ტყაშა. მიოჯინჷნი,  ქოძირჷ ართი სქვამი ცირა დილენგარს ჯაში ჯინს. მიოჯინჷნი, ბოშიქ  დეეფირქჷ: "მუ ამბეე რე ენა? თენა მი ჸოფე, მუქ მირჩქინდჷ, ეჯგუა საარიკო  მუ ორე? ჩქიმი დუდი მიკვედჷ, თეცალი ტყაშა მითოფრთინი!" უკულინე (30) დუუჭყუ კითხირი ცირას:  - მუ გოკო თაქჷ, ბატა? ქირსიანი რექო სი?  - ქირსიანი ვორექ, - მიუგჷ ცირაქჷ დო პიჯარი დეეწერჷ.  თე ბოშიქ ქემერთჷ ხოლოს ცირაშა. ცირაქ ბოშის ეჩუუ:  - მა ართი კოჩქ მემიხირჷ დო მოლამიჸონჷ, ცხენიშა მუკუუხედი უკახალე.</p>
      <p>(35) ართო მიიშესჷნი, შარას ქეწობხვადეს ბრელი გერენქ. ე კოჩქ ქომოლიკოჩანას  გუუდირთჷ იარაღით; თე კოჩი მუში იარაღამო გერენქ გეკოსოტეს.  მა ჟიი ჯაში ნოჸელას ქომუასხუპი, იფშეელი ჯაშა, ეთექი გამკობსქიდი.  თი ჩქიმი მახვამილაფარი ოჭკომუ გერენქ.</p>
      <p><pb n="288"/> ათე გაჭირება ქუუწუ̄ არძო ათე ცირაქ ათე ხენწიფეში სქუას. ათე ხენწიფეში  სქუას შეეცოდჷ თე ცირაქჷ დო მოლეჸონჷ მუში ჸუდეშა დო ქჷმორთჷ  დიდა დო მუმაშა. ე ცირაშენი კითხჷ დიდამუმაქ:  - მინ რე დო სონი რენია თე ცირა?</p>
      <p>(5) - ღორონთქ მუჩუ მა ენა, ჩილო ოკო იკიიფხუნუევე, გირგვინი ოკო გიიბდგეე  ათე ცირაწკჷმა, - უწუუ თინენს სქუაქ.  მუმა დო დიდაქ ნება ვამეჩჷ სქუას გირგვინიში გედგჷმაში. ენა ბოშიქ  იწყინჷ, გირგვინი ქიგიიდგჷ ძალო, მუმა დო დიდაქ ჸუდეშა ვამააშქუ. თე  ბოშიქ მიდართჷ, ქიისისხჷ ფარეფი დო თი ფარათ მახორობას ქუგუუდირთჷ (10) დო ქიდიიხორჷ. თე ბოშიქ ეფერინეერო ქიდიიხორჷ, ნამუდა ძალამი  ჯგირო, მუმასჷ დო შხვა ჯიმალენს ორჯგინჷ ირიფელიშენი.</p>
      <p>31. სუმი ჯიმაში არიკი.</p>
      <p>ქოჸოფენია, ქოჸოფენია სუმი ჯიმა კოჩი. ჟირი უნჩაში ჯიმალეფი დინდარი  ჸოფენა დო ართი უკულაში ჯიმა - ღარიბი. ათე უკულაში ჯიმაქჷ (15) იფირქჷ: "მუშენი მა თესხიცჷ ქომუბშეენქჷ დო ხოლო ღარიბი ვორექიე დო  ჩქიმი ჯიმალეფი ესხილცჷ ვამუშენა, დინდარი ორენანიე? მიდურქჷ დო  ქობთხიინქჷ ღორონცჷ".  გედჷრთჷ დო მიდართჷ. იდჷ, იდჷ დო ქეშეხვადჷ ართი გერქჷ.  - გამარჯება სქანი, ჯგირი კოჩი! - უწუუ გერქჷ.</p>
      <p>(20) - გოგიმორძგუ ღორონთქჷ! - უწუუ მანგიორი კოჩქჷ.  - სოქიშახჷ მეურქუ, ჯგირი კოჩი? - კითხჷ ნგერქჷ.  - ღორონთიშა, - უწუუ კოჩქჷ.  - მუ საქჷმე გიღუ ღორონთიწკჷმა?  - ბკითხე მოკო, მუშენი თესხისჷ ქომუბშენქჷ დო ხოლო ღარიბი (25) ვორექჷნი.  - ჯგირი კოჩი, ღორონთი-გე! - უწუუ გერქჷ, - აკა ჩქიმიშენი ხოლო ქოკითხი  ღორონცჷ, მუშენიე ირო ქოპჭკუმუ, მარა ჩქიმი რძღაფაქჷ დღასჷ ვემჸუუ  დო ირო ფშქირენციე.  უკული გაგჷმეთხუუ კოჩქჷ გერცჷ დო მიდართჷ იშო. იდჷ, იდჷ დო ქიმერთჷ (30) ართი დიდი წყარშა. გიიჯინჷ იშო-აშო თე წყარიპიცჷ, ქოძირჷ  წყარცჷ ქჷგოძჷ ჩხომი, დუცჷ ქუასჷ უზეპუანდჷნი.  - მუშენი რე დუცჷ ქუასჷ უზეპუანქჷნი? - კითხჷ ჩხომცჷ.  - დუცუ მაჭუ დო თიშენი რე.  უკული მუკაართჷ ჩხომქჷ კოცჷ დო კითხჷ:</p>
      <p>(35) - ჯგირი კოჩი, სოქიშახჷ ურქჷ?  - ღორონთიშა.  - მუ საქჷმე გიღუ ღორონთიწკალა?  - ბკითხე ღორონცჷ, - უწუუ ჩხომცჷ კოჩქჷ. - მუშენი ჩქიმი ჯიმალეფი <pb n="290"/> ბრელცჷ ვამუშენა, მარა იშენი დიმდარი რენა დო მა ირო მუბშენქჷ, მარა  იშენი ღარიბი ვორექიე. ჩხომქჷ უწუუ:  - ქაარწყექჷ ჩქიმი გაჭირებასჷ დო ღორონთი-გე ღორონცჷ ქოკითხი,  მუშენი დუდიში ჭუათჷ თაში იბწვალებუქიე, დო მუ წამალი მუალენი.</p>
      <p>(5) - ჯგირი, - უწუუ კოჩქჷ დო მიდართჷ იშო.  იდჷ, იდჷ დო დაბოლოსჷ ქჷმაშქჷრენჷ. გიიჯინჷ იშო დო აშო, ქოძირჷ  ხენწჷფეში ბაღჩა ჸურძენითჷ დო შხვა დო შხვა ხილეფით ეფშა. დააჭყჷ  ულა დო ქიმერთჷ ჸურძენიში ოთხუუშა მებაღჩეშა დო უწუუ:  - შქჷრენცჷ ქობღურუქია დო აკა ჸურძენი ქოფჩია.</p>
      <p>(10) მებაღჩექჷ უწუუ:  - ჸურძენცჷ მუჭო ვარჩანქია, მარა კოლო რენ დო ვეჭკომენია.  უკული მუკაართჷ დო კითხჷ:  - სოიშახჷ მეურქჷ, ჯგირი კოჩი?  კოჩქჷ უწუუ მანგიორი მებაღესჷ:</p>
      <p>(15) - ღორონთიშავა.  - მუ საქჷმე ნორღვე ღორონთიწკალა?  - ბკითხე ღორონცჷ, მუშენიე მა თაში ღარიბი ვორექიე.  მებაღექჷ უწუუ:  - ჯგირი კოჩი! აკა ღორონცჷ ქოკითხი, მუშენიე თე ჸურძენი კოლო (20) რენიე.  კოჩქჷ მიდართჷ იშო. იდჷ, იდჷ დო ქიმერთჷ ართი დიდი ტყაშა დო ქოძირჷ,  ტყასჷ ართი სირმაში გონწყილი კოჩი ქიმთორენი.  - გამარჯება სქანი! - უწუუ სირმაში გონწყილი კოჩქჷ.  - გოგიმორძგუ ღორონთქჷ! - უწუუ მანგიორი ყაზახიქჷ.</p>
      <p>(25) - სიქიშახჷ მეურქჷ, ჯგირი კოჩი? - კითხჷ სირმაში გონწყიილი კოჩქჷ.  - ღორონთიშა, - უწუუ ექჷ მანგიორი.  სირმაში გონწყილი კოჩქჷ უწუუ:  - მა ვორექჷ ღორონთი დო მიწიი, მუ საქჷმე გიღუ ჩქიმიწკალავა. კოჩქჷ  უწუუ:</p>
      <p>(30) - მუშენიე ირო ქომუბშეენქჷ დო ღარიბი ვორექიე?  ღორონთქჷ უწუუ:  - მეუ ჸუდეშა დო მა ქიმერჩა შარასჷ სქანი სარჩოსჷ.  უკული კოჩქჷ მუკაართჷ ღორონცჷ დო კითხჷ:  - მუშენიე გერცჷ ირო შქირენციე დო მუ ოსქილიდუანცჷ თისჷ (35) შქირენიშევა?  - ვირი ჭკომასია დო უკული დოსქიდჷნია შქირენიშევა, - უწუუ  ღორონთქჷ.  - მუშენიე ჩხომცჷ დუცჷ აჭუნიე?  - ისჷ ქვარაშა ალმასი ალუძჷნია, ნამუთი ღირჷ სუმი სოფელიშავე დო (40) თისჷ გეკაჸოთანციე, დუდიში ჭუაშე დოსქჷდჷნია.  - მუშენი რე ხენწჷფეში ბაღჩასჷ ჸურძენი ინოჩანცჷ დო კოლო რენიე?</p>
      <p><pb n="292"/> - ბაღჩასჷ თუდო ხაზჷნა თხორჷნია დო მუჟანცჷ თისჷ გეშარღვანანიე,  ჸურძენი დეგიმუალ23   მაჟი  უკული ჩეერცხჷ კოჩქჷ ღორონცჷ დო მოლართჷ აშო. იდჷ, იდჷ დო ქჷმორთჷ  ხენწჷფეში ბაღჩაშა. ექჷ კინი მებაღჩე ქოძირჷ.</p>
      <p>(5) - გამარჯება სქანი ჯგირი! - უწუუ მებაღჩექჷ.  - გოგიმორძგუ ღორონთქჷ! - უწუუ კოჩქჷ.  - მუ ამბეე? - კითხჷ მებაღჩექჷ. ე კოჩქჷ უწუუ:  - ბაღჩასჷ ხაზჷნა თხორჷნია დო მუჟანცჷთი გეიორღვანანიე, ჸურძენი  დეეგემუანებუნია.</p>
      <p>(10) მებაღჩექჷ ენა მუჭო ქიგეგჷნი, ხათეხოლო მიდერულუ დო ქეეჩუუ ხენწჷფესჷ.  ხენწჷფექჷ მუშეფი მოლააჩქუ. მუშენქჷ გეშანთხორესჷ ულუუ ორქო  დო ვარჩხილი, ქიგიოდგინესჷ ართი დიდი კალო დო ხენწჷფესჷ ქუუწიისჷ.  ხენწჷფექჷ მუში კუჩხითჷ მოლართჷ ხაზინაშა. მუჟანცჷ ქოძირჷნი,  გუუკვირდჷ დო უკული მუკაართჷ, ღორონთიშა იდჷნი, თი კოცჷ დო უწუუ:</p>
      <p>(15) - რადგანჷ სი თეჯგურა საქჷმე ქოქიმინინი, ე ხაზინა სქანდა მიჩუქებუ  დო ქოორდა თაქჷ. კოჩქჷ უწუუ:  - მა მუ საჭირო მაფუ სქანი ხაზინა? მა იშენი ქომუჩანცია ღორონთი  ჩქიმი სარჩოსია, - დო მიდართჷ ვიშო.  იდჷ, იდჷ დო ქიმერთჷ დიდი წყარიშა, ნამუსუთი ჩხომი გოძჷნი. წყარცჷ (20) ქჷგიოხვილუუ ხოლო ჩხომი. ქჷგოძჷ ნდო დუცჷ ქუასჷ ქუურეფუანცჷნი.  ქიმერთჷ ჩხომიში ხოლოშა დო უწუუ:  - გეკააჸოთი ალმასი, ნამუთი ქვარაშა ალაგიძჷნი დო დოსქიდჷქია.  ჩხომქჷ გეკააჸოთჷ ალმასი დო ჭუა ქიმუტუუ. ჩხომქჷ უწუუ კოცჷ:  - რადგანცჷ ეჯგუა ჯგირობუა ქობღოლიე, მეტი მუთა მიღუ სქანი მიოჩამალი (25) დო ქოვარა თე ალმასი მიდეღია.  კოჩქჷ უწუუ ჩხომცჷ:  - მუშო მოკონია მა სქანი ალმასი? იშენი ქომუჩანცჷ მა დორონთი  სარჩოსია.  ინა თექჷ ქიდიიტუუ დო მოლართჷ აშო. იდჷ, იდჷ დო ქიმერთჷ (30) ნგერიშა.  - მუ ამბეე, ჯგირი კოჩი? ღორონთქჷ მუ ამბეე მომიჩინჷ? - კითხჷ ნგერქჷ.  კოჩქჷ უწუუ:  - ღორონთქჷ მოგიჩინჷ: "ვირი ჭკომია დო დოსქჷდჷქია".  უკული მუკაართჷ ნგერქჷ კოცჷ დო უწუუ:</p>
      <p>(35) - სი მუ გიწუუ ღორონთქჷ? კოჩქჷ უწუუ ნგერცჷ მანგიორი:  - " შარასჷ ქიმერჩანქია სქანი სარჩოსია".  უკული მუკაართჷ კოჩქჷ დო ირიფელი ქეეჩუუ ნგერცჷ, მუჭო ორქო დო  ვარჩხილი ვაგიწუღჷ ხენწჷფესჷნი დო ალმასი ჩხომცჷნი.  გერქჷ კითხჷ:</p>
      <p>(40) - მუშენი ვაგიწუუღია? კოჩქჷ უწუუ:  - მუშო მოკოდჷ მა ინავა? ღორონთი იშენი ქომუჩანცია სარჩოსჷ.  გერქჷ უწუუ:</p>
      <p><pb n="294"/> - სქანი უმოსი ვირი, ქეჸანა ოკიბლენი, ხოლო ვამაშიინია.  დაართჷ, დაარაგუ̄ ნგერქჷ კოჩი დო ოჭკომუ.</p>
      <p>32. პაპა დო თიშ უკულაში სქუა</p>
      <p>ართი პაპა ქოჸოფე დო სუმი სქუალეფი ქჷნოჸვე. პაპაქ ღურადღას დუუჩინჷ (5) მუში სქუალენს:  - დობღურევე, თითოქ თითო სერს დავითინი წამკითხითია.  მარა უჩაში სქუალენქ თე ზოჯუა მუმაში ვაშიასრულეს, ხვალე ართი  უკულაში სქუაქ წაუკითხჷ დავითნი. თიმუსერს გამეცხადჷ მუში მუმაქჷ დო  ქააჩუქუ ართი ცხენი. მაჟირა სერს ხოლო თექ, მუში ჯიმალეფიში მანგიორო, (10) წაუკითხჷ დავითნი. მაჟირა სერსჷთი მუმაქ გამეეცხადჷ დო მაჟირა  ცხენი ქააჩუქუ, ნამუთი ნოკობუე მუში ოშქარი სქუაშოთ. მასუმა სერსჷთი  ხოლო ათექ წაუკითხჷ დავითნი დო მუმაქ მასუმა სერსჷთი ქუმუუჸონჷ მასუმა  ცხენი, ხვამირო ქიდიიტუუ დო მიდართჷ.  ათე დროს ართი ხენწიფეში ოსურისქუას ქომონს მიათხინდეს თიჯგურას, (15) ნამუთი ჯიხურს ჟი ცხენით ეშასხაპუნდუნი დო თი ზისუნახეს აჯუნუუდუნი,  - თის მიათხინდეს. ბრელი ხენწიფეში სქუალეფი თი ზისჷნახეეში  ოთხუუშა მიიშეს, მარა მითინიში ცხენს ვეეშაასხაპუ ჟი ჯიხურიშა.  თიჟანს ათე პაპაში სქუაქ ქიგედოხოდჷ თე მუში მუმაში ნაჭყოლოფუ  ცხენს, ქიმერთჷ ხენწიფეში დოხორეში კარიში წოხოლე. ქიმიოგჷ ცხენს (20) მათრახი დო ქეშაასხაპინუ, მარა ნასუმორიში ეშეე ვეიასხაპუ. მაჟირა  ცხენს ქოგედოხოდჷ დო ხოლო ქეშაასხაპინუ, მარა  თის წოხოლიანი ცხენიშე  მაჟირა თიზჷმაში უმოსიქ ვაასხაპუ. მასუმა დღას მასუმა ცხენით ქჷმორთჷ  დო ქეშაასხაპინუ, დო ქოთი ქოშაასხაპუ ათე ჯიხურიში ჟი დო ბოშიქ (25) ქააჯუნუ თი ზისჷნახესჷ დო გირგვინითი ქიგუუდგეს ეთი ბოშის თი  ცირაშა. უკული მალართჷ ე ბოშიქ მუში ჸუდეშა.  ათე დროს ხენწიფეში ჩირქ ქჷდეელახჷ დო ქიიჭანუუ ათე მუში სინჯა  დო უწუუ დიანთირქ: "ჩე ზღუა დო უჩა ზღუაში შქას ართი ირემი რენია დო  თიში ბჟა მუგალენია", მიწთიისჷ დო თის ქჷმომიღანქჷ-და, დობსქიდჷქ, (30) ვარჷ-და, - მაღურუუ ვორექია".  ათე დროს თე ბოშიქ გედოხოდჷ მუში ცხენსჷ დო მიდართჷ. ეთიქ ზღუა  დო ზღუა შქაშა მიშეელჷ დო მოჭვალჷ ირემს ბჟა დო ქჷმუუღუ მუში დიანთირს,  ქოჩჷ დო დაასქილიდუ.</p>
      <p>33. პაპა დო დიაკონი (35) ქოჸოფე ართი დალიერი კოჩი, ნამუსით ნოღვე სუმი საკიში ეფშა ფარა.  თის ჸუნდუ სუმი სქუა. ათე სუმი სქუალეფიშე ქაღარდი ნამუთინს ვაუჩქჷდჷ.  ართიშახ მუმაქ აკოკათუ̄ სქუალეფი დო უწუ თინეფს:</p>
      <p><pb n="296"/> - სქუალეფი, მა ღალიერი კოჩი ვორექჷ დო შხვათ თენერო მიჯინე.  ჩქიმოთ ონჯღორე ლე, ართის ვარა ვაგიჩქჷდას ჭარუა დო კითხირინი. ართიდოართიქ  გინოდვი დუდი დო ქიდიგურე ქაღარდი.  მუჭოთი ქიგეგონეს თენა სქუალენქჷნი, სუმიხოლოქ მი̄ნდომეს ოგურაფუშა (5) ულა. მარა მუმაქ ვაგუტუ სუმიხოლო სქუა ართო. თიმიწკჷმა უნჩაში  სქუაქ გეიწუღუ მუმას ართი საკი ფარა დო მიდართჷ ოგურაფუშა. შარას  ქაუხვადჷ პაპაქ.  - გამარჯვება, სქუა, სქანი! სოშა რე მეურქჷნი? - კითხჷ პაპაქ.  - მა მეურქჷ ქაღარდიში ოგურაფუშა დო მით დჷმოგურუანსჷნი, ათე (10) საკი ფარას ქუვაჩუქენქ, - უწუ̄ ღალიერიში სქუაქ. პაპაქ უწუ̄:  - მა ქომუჩი თე ფარეფი დო ქაღარდის მა ქიდჷგოგურუანქ.  ქიდაჸუნჷ მეშარექ პაპას, ქიმეჩჷ ფარეფი დო მიდაჸუნუ მუში თიშა.  პაპაქ ქიგეუჭყჷ მეშარეს ქაღარდიში გურაფა, მარა ქააჩინჷ, მუჭოთი ის ქაღარდი  ვადაგურედჷნი, დო ჭიჭე ხანიში უკული მუში თიშა გუუტუ. უკულინეშე (15) მიდართჷ ოგურაფუშა ოშქარი ჯიმაქ. შარას ქაუხვადჷ კინი რი  პაპაქ:  - გამარჯება, სოიშახ სქანი შარა? - კითხჷ პაპაქ.  - მა მოკო ქაღარდიში გურაფა დო მემიღუ ართი საკი ფარა; მით ქჷდჷმოგურუანსჷნი,  ათე ფარენს ქიმებჩანქ, - უწუუ მეშარექ.</p>
      <p>(20) - ქომუჩი მა ფარეფი, მოლა ჩქიმიწკჷმა დო ქაღარდის მა ქდჷგოგურუანქ,  - უწუ̄ პაპაქჷ დო მიდეჯუმუ̄ ჸუდეშა.  პაპაქ ქიგეუჭყჷ გურაფა, ოგურუ ართი ხანს, მარა ვართი თე ჯიმასჷ დააგურუ̄  ქაღარდიქ. ჭიჭე ხანიში უკული ფარა ქიდატებაფუ̄ დო გუუტუ ჸუდეშა.  დაბოლოს უკულაში ჯიმაქ გეგიწუღუ მუმას მასუმა საკი ფარა. -</p>
      <p>(25) " ეგებ ჩქიმი ბედი ორდას ჭარუა დო კითხირიში დოგურაფა", - თქუუ დო  გინილჷ ჸუდეშე.  შარას თესით ქაუხვადჷ კინ თი პაპაქ ქოძირჷ საკამი კოჩინი, ახიოლჷ:  " ფარამი ოკო რდას თე საკი", იფირქჷ. საკიში ხიოლით პაპას გამარჯებაში  რაგადიქ ქაშაჭყორდჷ დო კითხჷ მეშარეს:</p>
      <p>(30) - მუ ორე საკით მეგიღუნი?  - ფარა" - უწუ̄ მეშარექ.  - ფარა! მიშა?  - თიშა, მით ქაღარდის დჷმოგურუანსჷნი, - უწუ̄ მეშარექ.  - ძალამი ჯგირი, ქომუჩი ფარა მა დო ქაღარდიში გურაფა ჩქიმი საქმე (35) რე, - უწუ̄ პაპაქ.  მეშარექ დუუჯერჷ, ქიმეჩჷ ფარა დო ჟირიხოლოქ მიდართეს პაპაში  თიშა. პაპაქ ქჷდაგურუ̄ ეს ქაღარდი დო ქიდეკინჷ დიაკონო. ართიშახ ნოწირენს  პაპაქ მოლააშქვუ ოხვამეშე დიაკონი ჸუდეშა დო უწუ̄:  - დაჩხირი აკომირზი ფერი, ნამდა თაქი მატჷბანდასჷნი.</p>
      <p><pb n="298"/> დიაკონქ მოლართჷ ჸუდეშა, დააჭყჷ ფირქი, მუნერო ოკო ორზჷკო თიქ  თინერი დაჩხირი, ნამდა პაპას ოხვამეს ქჷმუტუბუკონი. მოლართჷ დო პაპას  მუთი ნადგჷმობა ქუუღუდუნი, არძას ართო დაჩხირი ქჷმუუნტუ. ოხვამე  შორს ვარდჷ. მიოჯინჷ პაპაქჷნი, ქოძირჷ მუში მახორობას ონტუდუნი. პაპაქ (5) რულაიათ ქჷმორთჷ ჸუდეშა დო იკითხჷ, მუნერო გორჩქინდჷ დაჩხირქჷნი.  დიაკონქ უწუუ:  - მონძღვარი, გურს მუშენი რე მი̄ჸუნანთჷნი? თქვა მიწი̄თ დაჩხირი  აკომირზი ფერი, ნამდა ოხვამეს მატჷბანდასიე. მა გაგიგონითჷ დო დაჩხირი  აკოგირზით.</p>
      <p>(10) პაპაქ გეჸალჷ, გამათხოზჷ დიაკონს ოჸვილარო, მარა დიაკონქ ინტჷ.  ჭიჭე ხანქ მუკილჷნი, პაპაქჷ დო დიაკონქ კინი შერიგესჷ დო ორდეს ართო.  ართიშახ დიაკონს უწუ̄ პაპაქ:  - მიდარაჸი ხოჯეფი ღალჷშა დო წყარი ქოჩი, წოხოლენი კუჩხეფი ვადიშოლანჷნი,  თეში.</p>
      <p>(15) - დიაკონქ მიდარაჸჷ ხოჯეფი ცალჷშა, წოხოლენი კუჩხეფი ქათააკვათჷ,  ხოჯეფს დუდი წყარიშა ქიდჷნუჩანუ დო დუუძახჷ პაპას:  - ხოჯექ წყარი ვაშვეს დო ქჷმორთი.  პაპას ექ გუუკვირდჷ დო რულა-რულათ ქიმერთჷ ხოჯეფიშა. მიოჯინჷნი,  ქოძირჷ ხოჯეფი კუჩხეფიკვათილო ღალჷს ქიდჷნოძჷდეს. მურთჷ პაპას (20) გურქ, მარა მუ ოკო ქიმინჷკო? გინოჭყვიდჷ პაპაქ დიაკონიში ნოფულო ჸვილუა  დო დუუჭყჷ დარაჯუა. დიაკონქ ქეში̄ტყუ, მუჭოთი პაპა თის უდარაჯუნი.  მოლართჷ დო მუში ონჯირუს თხოლოთ ეფშა გუდა ქიგილადუ. მუქ  გუდას უკახალე ქუმკააფულუ. პაპაქ შქასერს ქიმერთჷ დიაკონიში ოჸვილჷშა.  პაპას გუდა დი̄აკონი უჩქჷდჷ დო მუთ შეულებუდუნი, მიირქუ̄ დო (25) გუდას ქიგიაშქუ. გუდაქ გოხორცქჷ დო თხოლოქ ირიფელამო მოწიკუ პაპა.  დიაკონს ძიცაქ ვამაკენინჷ, გაგიმირულუ დო ინტჷ მუში თიშა.</p>
    </body>
  </text>
</TEI>
