<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="xmf">23. არიკი ხენწჷფეში სქუა დო ნდემიში მორდილიში</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Eka</forename>
       <surname>Dadiani</surname>
      </persName>
     </name>
    </editor>
    <editor>
     <name>
      <persName>
       <forename>L.</forename>
       <surname>Kortkhondzia</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2026</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="rus">Кипшидзе, Иосиф Алексеевич: Грамматика мингрельского (иверского) языка с хрестоматией и словарем [I. Kipšidze (I. Q̣ipšiʒe), Grammatika  mingrel'skago (iverskago) jazyka s xrestomatieju i slovarem]</title>
     <author>
      <name>
       <persName>
        <forename>Ioseb</forename>
        <surname>Kipshidze</surname>
       </persName>
      </name>
      <idno type="gnd" corresp="https://d-nb.info/gnd/133697460">133697460</idno>
     </author>
     <pubPlace>S.-Peterburg</pubPlace>
     <publisher/>
     <date when="1914">1914</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district ref="https://www.geonames.org/610823/zugdidi-municipality.html">zugdidi-municipality</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/610823/zugdidi-municipality.html">zugdidi-municipality</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename>Ioseb</forename>
       <surname>Kipshidze</surname>
      </persName>
     </name>
     <idno type="gnd" corresp="https://d-nb.info/gnd/133697460">133697460</idno>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_xmf_xmf_124">
    <body>
      <head>23. არიკი ხენწჷფეში სქუა დო ნდემიში მორდილიში</head>
      <p>(10) მითაჟამცჷ ართი ქეჸანაშა ეკულებუ თურქისჷ დო ჸოფე დიდი ხირზუა. თე დროს ართი ყაზახიში ჸუდეშე სუმი ნოსალეფცჷ გაგმუურულუნა დო აშაჩილათჷრო სოჸურეშე თურქი მიიშჷ ნი, თეჸურეშე ურულუნა ნი, აშო ქაწოხვალამუნა შხვა კათა მარტინჯეფი, დუურთინუნა დო თი კათასჷ ქოჸუნაფუნა. ართისჷ ჩქჷჩქჷ მინოჸვე ხეთჷ, (15) დოშულადე ნდო ქეკჷნოსქჷლადე კჷნოხჷ. სხვა ნოსალეფცჷ ვე კნუჯინუნა, ისჷ ქჷდუტალებუ ჩქჷჩქჷ ტყასჷ დო მუსუ ურტინჷ.</p>
      <p>თე ქეჸანას ჸოფე ხენწჷფე, ნოჸვე ართი ბოში, ნამუსჷთი მაჯინობა ნოჸოროფუე ძალამი. ართიშა ოჯინჷსჷ ჸოფე თე ბოში ნი, ქუუძირჷ ტყასჷ ევერჩესჷ ნდემი ქაშახუ ნდო ჟი კჷდჷრცჷ კოჩი (20) ქჷმნალაჸაფუ ნი. გაკვირებუ ძალამი ბოშისჷ. ბრელი ხანიში უკული ხოლო ქუუძირჷ თაში. დუურთინჷ ჸუდეშა დო მუში მუმაშა ქუუთხუუ ნჯარი, თითო კოჩიშა ქიმუჩამუ თითო კჷლი ჭა, თითო ღერი სანთელი, ქოჯღუნაფუ ნდო მუკი-მუკი გოუსქუ თი აშამინდორია ტყასჷ, სოდეთჷ ხედჷ ნდემი. უნელო ქჷმუნტებაფუაფუ სანთელიშე ჭაშა დაჩხჷრი. (25) ნდემქჷ გამწაარაგუ დო გოსოფუ ართი ჸურენი თია ნჯარიში; მუ ბორჯის ბოძორცჷ ქჷმანტუუ დაჩხჷრქჷ დო ინტჷ უკჷნუჯინუო, კოჩი, ნამუთი ნდემცჷ მუნალაჸაფუდუ ნი, ოჭოფესჷ ბრელი ცადაში თუდო დო მიდეჸუნესჷ დოხორეშა, ქჷმლაახუნესჷ ზოხ სადგჷმცჷ. ხენწჷფეში სქუა-ბოში ირო ალუურდჷ გატყარებული ბოშისჷ დო ოძირანდჷ (30) მუკოქუნასჷ, ჭკუმუასჷ, ვართო გიოჭყაფუუკო ნი ჩქჷნობურა სქჷლადა დო რაგადი, მარა ტყარი კოჩქჷ მალას ვე მიარჩქვანჷ: დიო <pb n="63"/> ქჷდიგურუუ თოფურიში სირქუა კითითჷ, უკული მუკოქუნა. თაში დიდი ხანიში უკული ირიფელი ქჷდიგურუუ დო მეხვამილაფათჷ ვართი უფურაშიქჷ იჸუუ ხენწჷფეში ბოშიში. ხენწჷფესჷ გეუდგჷდჷ ართი სადგჷმი, ნამუში კჷლა მუსჷ უღუდუ დო კოცჷ ვე მინააშქვანდჷ თი სადგჷმიშა. (5) ხენწჷფეში ბოშიქჷ დეეჩემუ თი სადგჷმიში მინუულა დო თხუუ მუმასჷ კჷლა, მარა მუმაქ უწუუ: "მედინჷქია", -- დო ვე მეჩჷ.</p>
      <p>ბოშიქჷ თე ანბე ნდემიში მორდილცჷ ქუუწუუ თაში. ნდემიში მორდილქჷ უწუუ:</p>
      <p>-- ნჷმჷ გაშქურინე, მა თი სადგჷმცჷ გოპტახჷნქია.</p>
      <p>(10) მიდართესჷ დო გოტახესჷ სადგჷმი ნი, ქოძირესჷ: ქუმუკობუ კჷდალასჷ მოსარიკაფალი ცირაში ამნახანტჷ. წეეკითხეს: "უჩა ნდემიში სქუა თე დო თე ქეჸანასჷ". ხენწჷფეში ბოშიქი თქუუ:</p>
      <p>-- ათე ცირასჷ ქიგებდინაფედა მავა დო ოკო გეგჷნჷვოლე დო ქიბხვამილუევე.</p>
      <p>(15) ნდემიში მორდილქჷ თქუუ:</p>
      <p>-- სი სო დინჷქჷ ნი, თექჷ ბდინჷქჷ მათია.</p>
      <p>გამეთხიისჷ ხენწჷფესჷ დიდი ჩილამურიში თუდო დო მიდართესჷ. იდესჷ, იდესჷ, იდესჷ დო შარასჷ ორზოლქჷ ქაშეელიისჷ. ქჷმაშქირენესჷ. მიოჯინესჷ ნი, ართი ნდემიში ჸუდეში ხოლოს ართი (20) გოჭარკანეელი უშქური ქიგედგჷ ნი, ქოძირესჷ. ნდემიში მორდილქჷ ქიიხვამილუუ ტუკი, მიოგჷ უშქურცუ დო ჯინცჷ ქიგიოპირტოლჷ. გაგმაჯგვაჯგვუ ნდემქჷ დო მიომპოლუუ: "მიქჷ რე ენა ქიმინი ნი?" დო მოლართჷ გოსუმალირო ნდემიში მორდილიშა. იქჷ ქჷდუუხვამილუუ ჟირი კითი თოლეფცჷ დო გემწუუწკურინუუ. ნდემქჷ ბრელი ეხვეწჷ, გვალო ვა (25) დოჸვილჷკო ნი, მარა ნდემიში მორდილქჷ შური გაჸოთინაფუუ ნდემცჷ.</p>
      <p>უკული იდესჷ, იდესჷ, იდესჷ ნი, ართი მინდორცჷ აკა ხვალე ფაცხა ქოძირესჷ. მინიილესჷ ნი, ქჷმლახვილეეს ართი დედჷბი. კითხესჷ დედჷბისჷ გარამება ქეჸანაში ნი, იჩუუ ნამდა</p>
      <p>-- უჩა ნდემცჷ ჸუნცია ურაგადუუ სქვამი ოსურისქუა, ნამუში (30) ხვამილაფას ოცადჷნია თუდონი ქეჸანაში ხენწჷფე, ჩე ნდემი, მარავა თი ცირასჷ ჸუნცია დიდა, ნამუშა ვითოჟირი ვერსიში უხოლაშისჷ მითინი ვე მიოთინანცია: მუჭო ქოძირჷნციე, დუცუ მესოფუნცია.</p>
      <p>მიირჩქილუუ ხენწჷფეში სქუაქჷ გარმოება ნი, იმენდიქჷ მეუდინჷ ცირაში ხვამილაფაშიქჷ, მარა ნდემიში მორდილქჷ გური გაუმარგჷ.</p>
      <p><pb n="64"/> დედჷბიქჷ ქჷგეეგჷ, თე ჟირი ბოშეფი ცირაში ოხვამილაფუშა მიიშესჷ ნი, დაბეჯითებულო ქეეჩუუ გარამეება:</p>
      <p>-- თი ცირაში დიდასია დიდი ძუძუეფი კარიშა გეუძჷნია ობჟინაფუშა დო მითი ქიმიოტყობანციე დო ქააჯუნუუ ნი თი ძუძუეფციე, (5) თინა იჸინია ღირსი თი ცირაში ქომონჯობაშია.</p>
      <p>ქჷგეეგონჷ ენა ნი, ხენწჷფეში სქუას აშქურინჷ, მარა ნდემიში მორდილქჷ დააიმენდჷ. ნდემიში მორდილქჷ მიდეჸუნუ ხენწიფეში სქუა დო ხოხი-ხოხით ცირაში დიდაში ძუძუეფიში ხოლოსჷ ქჷდაახუნუუ. ბოშიქჷ ქააჯუნუ ნი, გაალჷ ცირაში დიდაქჷ. ქოძირჷ ჟირი ალმასიჯგურა (10) ბოშეფი ნი, გუუკვირდჷ. უკული ცირაში დიდაქ უწუუ ხენწჷფეში სქუასჷ:</p>
      <p>-- სი ვა გათხილეენია ჩქიმი ცირა სქუავა.</p>
      <p>მარა ჟირიხოლო ბოშეფქჷ ძალამი აიმენდესჷ, უმოსო ნდემიში მორდილქჷ მიიღჷ დუდიშა ცირაში თხილუა. უჩა ნდემქჷ ქჷმორთჷ მუში (15) დოხორეშა დო გარამოება გეეგჷ ნი, ახიოლჷ ძალამქჷ, მეეწონჷ სინჯაქჷ დო თქუუ: "ჩქიმი ოსურისქუას ოსქვებური ქომოჯქჷ ქააშუა", მარა ბოშეფი ძალამი გაათხილჷ ცირაში ხვამილაფაშენი. იჸუუ დიარაქჷ, ნამუქჷ გეეთუუ ართი მარაში უკული. ხენწჷფეში სქუა-ბოშიქჷ უწუუ ნდემიში მორდილცჷ:</p>
      <p>(20) -- მეუ დოხორეშა დო ჩქიმი მუმასჷ ქაახარია ჩქიმი გარამოებავა, დაანწყითჷ დიარავა, დჷმართითჷ სი უკულია დო ართო მიიბშათია.</p>
      <p>ნდემიში მორდილქჷ მიდართჷ დოხორეშა. ცირა დო მუში ქომონჯი ართი ონჯუასჷ კჷლე მუკოდვალირო გილეეშესჷ ნი, ქჷმაასხაპუ თუდონი ქეჸანაში ხენწჷფე, ჩე ნდემქჷ, დო ე ბოშისჷ ცირა ეშე (25) გეიოსქირუუ. ბოშიქჷ დოღურუ, მარა მუ ქიმინჷკო? ენა ქუუწუუ ცირაში დიდასჷ. ცირაში დიდაქჷ:</p>
      <p>-- მა ვა გიწიავო, თენა თაში ქჷგაღოლენიე!</p>
      <p>ოკო ხათე გეთხოზაფუდესჷკო, მარა ე ბოშისჷ მუთა აქიმინედჷ დო ოკო უჯინესჷკო ნი ნდემიში მორდილიში მუულასჷ. მაჟირა დღასჷ (30) ნდემიში მორდილქჷ ქჷმორთჷ დო ამბე გეეგჷ ნი, ეწყინჷ ძალამქჷ, მარა მუ ქიმინიკო? ოკო გიაჸუნესჷკო ნი, გამაათხოზჷ ნდემიში ნაულერცჷ. იდჷ გვალა, იდჷ რზენი, იდჷ გვალა, იდჷ რზენი დო ნაულერი ნდემიში, ნამუთი ობირგულეშა მენწყუნდუ ნი, ქიმიიღჷ ართი ქუაშა. გამნართინუუ ქუა ნი, ქოძირჷ უქვინჯე რუმე ნთხორილი. ანწი ოკო <pb n="65"/> ინორთასჷ, მარა მუთუ? დოღობუ გჷძღჷბია, გაკოშაყარუუ ნდემეფი, ნამუნეფითი თექჷ ოხორანდესჷ ნი, მინი ნებითჷ დო მინი ნძალითჷ. ვარიაქჷ აკა ნდემცჷთი ვა გააბედინჷ, ფერი შიში ოძირჷ. გაკოშაყარუუ მუთი თოკეფი ქოძჷდჷ ი ქეჸანასჷ, ართი-მაჟირასჷ ქიმუსქუუ დო ბოლოსჷ (5) გჷძღჷბია ქჷგმაკვეტელუუ. ქინოდოხოდჷ გჷძღჷბიასი დო დუუჩინჷ ნდემეფცჷ მუში დორთაშა უყარულესჷკო ნი დო უჯინესჷკო ნი თოკიში დოვალაფასჷ. ნდემეფქჷ შარა დუუხვამესჷ დო გუუტეესჷ გიმე ნდემიში მორდილი. გჷძღჷბიაქ იდჷ, იდჷ, იდჷ, იდჷ გიმე დო კჷლაჸოთჷ თუდონი ქეჸანაშა. ნდემიში მორდილქჷ გჷძღჷბია დოჩუუ. იდჷ, (10) იდჷ, იდჷ ნი, ართი მინდორცჷ ართი მეღეჯე ქოძირჷ. კითხჷ ამბე მეღეჯესჷ ნი, იქ უწუუ:</p>
      <p>-- თე ქეჸანაში ხენწჷფექჷ ჟინი ქეჸანაში ცირა ქიხვამილუუა დო ასე დიარა უღუნია ძალამი, ნამუქჷ ოკო ვე ეთუასიე ართი წანასჷ დო მისჷთი ოკო ნი, მეურცუ, ჭკუმუნცუ დო შუნცუ.</p>
      <p>(15) მიდართჷ ნდემიში მორდილქჷ დიარაშა, მუკოქუნალი მეღეჯესჷ გუუთჷრუუ დო ქჷმკიქუნუ. იდჷ, იდჷ დო დიარაშა ქიმერთჷ ნი, ქოძირჷ ქეჸანაში კოჩი. ე ცირა ქჷმკოხე ხენწჷფეწკჷმა. ე ბოშიქჷ მიდაჩოჩჷ თუდო-თუდო ჩიჩიეცალო დო თე ხენწჷფეში, ცირაში ოუდო ძვალიში ხვატუა დააჭყჷ. ფერი ბორჯისჷ ხენწჷფექჷ ქოძირჷ:</p>
      <p>(20) -- მორთი აშო, სარალო! -- უწუუ თე ჩიჩიესჷ ხენწჷფექჷ დო ქიმეჩჷ ხეს ოჭკუმალი.</p>
      <p>ცირაქ ინაჯინჷ ბოშისჷ ნი, ქიიჩინჷ. შეეხვეწჷ ხენწჷფესჷ:</p>
      <p>-- თაქი ქჷდახუნეევა ჩქიმიწკჷმავა დო ოჭკუმალი ქოფჩათია.</p>
      <p>ხენწჷფექჷ "ჯგირია" თქუუ დო ჩიჩიე ქჷდახუნესჷ ტაბაკისჷ.</p>
      <p>(25) დიისერჷ ნი, ხენწჷფექჷ ცირასჷ:</p>
      <p>-- მოლაზოჯია, -- უწუუ, -- ონჯირუუ ოთახჷშა. ცირაქ უწუუ:</p>
      <p>-- მა დიორდე ვა ბრძღექია ლაჸაფიში ჯინათია დო უკული გახოლუუქია. -- "ჯგირი", -- თქუუ ხენწჷფექჷ დო მიდართჷ.</p>
      <p>ცირა დო ბოშიქჷ ხვალე ქჷდოსქჷდესჷ. შუმილი კათა მუნეფიში (30) დუდიშო ილაჸაფუდესჷ დო ენეფი მუნეფიში ამბეესჷ სხუნუნდესჷ, მუჭო უჯგუ დო მუჭო ვარია. ბოშიქჷ დააჩემუ ცირასჷ:</p>
      <p>-- სი ქეშემიტყვია, სო უდგჷნიევე შური ხენწჷფესჷ.</p>
      <p>-- ჯგირია, -- უწუუ ცირაქჷ დო მიდართჷ.</p>
      <p>იმი სერცჷ ხენწჷფესჷ მოუფერუუ ძალამი დო კითხჷ:</p>
      <p><pb n="66"/> -- მა ოკო მიჩქჷდასიე, სქანი შური მიშა გიბარჷნიე.</p>
      <p>-- მუშო გოკონია? -- უწუუ ხენწჷფექჷ.</p>
      <p>ცირაქჷ ვე მეჩჷ დორთა დო ქიმკაახვილჷ: "იშენი დო იშენი ქომიწიია". ცირაქჷ მიიწყინჷ ძალამი. ხენწჷფექჷ, სოლე გური გამკურთინუკო (5) ნი, თიშენი დააღორჷ დო უწუუ:</p>
      <p>-- ჩქიმი შური ფინაშა მიბარჷნია.</p>
      <p>ცირაქჷ გური ქუუჩჷ, მარა გარძახჷ ოჭოფუ ფინა დო ლაჸაფი დუუჭყჷ, ხეშე ვა დეთხინუანდჷ. ხენწჷფექ იფირქჷ: "ვაი! სარალოსჷ დასურო ქჷნობჸოროფექია". ეცოდჷ ცირაქჷ, ჯოღორცჷ ულაჸაფუდუ ტყურათჷ (10) ნი, დო "ქიმიოტეევა!" უწუუ. ცირაქჷ ვა ჩეერცხჷ ხენწჷფესჷ:</p>
      <p>-- სია ტყურა დჷმაღორია, ვარა, სქანი შური ინუდგჷ ნი, ფერცჷ მუჭო ჩევერცხავა მა?</p>
      <p>ცირაქჷ მოწყინდჷ. კჷნი ხენწჰფექჷ უწუუ ცირასჷ:</p>
      <p>-- ჩქიმი შური ობარჷნია თე დო თე ტყას ირემცჷ. (15) ცირაქჷ ძალამი მიიქეფუ.</p>
      <p>ოჭუმარესჷ ხენწჷფე დო ცირაქჷ დიარაშა მიდართესჷ. ცირაქჷ ნდემიში მორდილი ქოძირჷ დიარასჷ დო ქეეჩუუ, მუთი ხენწჷფექ უწუუ ნი. -- "ჯგირია", თქუუ ბოშიქჷ დო მიდართჷ ტყაშა.</p>
      <p>იდჷ, იდჷ, იდჷ ნი, ქოძირჷ ირემი. ქაჸოთჷ ქაშქვილი დო ქასაგანი; (20) ქჷდაანთხჷ ირემქჷ ნი, გამულასხაპუ ყურდგელქჷ; ქაჸოთჷ ბოშიქჷ ქაშქვილი დო ქასაგანი ყურდგელცჷ; ქჷდაანთხჷ ყურდგელქჷ ნი, გამულასხაპუ კოლოფიაქჷ; გამაათხოზჷ კოლოფიასჷ, ოჭოფუ კოლოფია. ბოშიქჷ გაანჯჷ დო ქჷმლახილუუ ჟირი ბაზეფი. ჟირიხოლოსჷ თოლი გამწუუჸოთჷ დო მოლეჸუნუ. მოლართჷ ბოშიქჷ ხენწჷფეში დოხორეშა, (25) გეეგჷ ამბე, ნამდა ხენწჷფესჷ თოლეფც აჭუნია დო ლეხი რენია. მინი̄ლჷ დოხორეშა დო ხენწჷფეს უწუუ:</p>
      <p>-- სქანი შური მა მიკებუნია ხესჷ.</p>
      <p>ხენწჷფექჷ ქიმეხვადჷ საქჷმესჷ, ეხვეწჷ ბოშისჷ: "ვა პილავა", მარა ბოშიქჷ დააშქვიდუუ ბაზეფი. ხენწჷფექჷ დოღურუ. ბოში დო ცირაქჷ (30) გაგჷმიიჸუნესჷ რაშეფი, ქუუსქვეს ურემცჷ, დოხარგეესჷ ხენწჷფეში საქონელი დო ორქოთჷ, ქიგედოხოდესჷ დო მიდართესჷ.</p>
      <p>იდესჷ, იდესჷ, იდესჷ დო ქიმერთესჷ თი არდგილიშა, სოდეთჷ ბოშიქჷ გიმართჷ ჟინი ქეჸანაშე. ბოშიქჷ ქოძირჷ გჷძღჷბია, ნამუთჷ აშო გიმართჷ ნი. დუვალუუ თოკისჷ, ქააჩინებაფუუ მუში მუულა ჟი <pb n="67"/> ნდემეფცჷ, ნამუნეფი ვა გაბედჷდესჷ თოკიში დუდიშიწკჷმაიანი ჩარცხასჷ. ქინოდვესჷ საქონელი გჷძღჷბიასჷ დო გუუტეს ეშე; კინი დიირთჷ გჷძღჷბიაქჷ ნი, ქინოდოხოდჷ ცირაქჷ, მიდართჷ; დიირთჷ კინი გჷძღჷბიაქჷ, ქინოდოხოდჷ ბოშიქჷ. ჭიჭე ურკჷდჷ ეშულა ნი, თეში (5) ქიმიოკვათესჷ ნდემეფქჷ თოკი დო ბოშიქჷ მიდართჷ გიმე, მარა ქჷმურაჸუუ ართი დიხასჷ ქუასჷ ხე დო გაჩენდჷ. ნდემეფქჷ ცირა მიდეჸუნესჷ დო მონინალეთჷ ქჷდაკჷნესჷ, საქონელი გიირთესჷ. ბოშიქჷ ხოხჷ, ხოხჷ დო გეშახოხჷ ჟინი ქეჸანაშა. გაკოშაყარუუ არძო ნდემეფი დო არძოსჷ ჸუჯი ქიმიოკვათჷ, საქონელი მუში დო ცირა მოლეჸუნუ.</p>
      <p>(10) იდჷ, იდჷ დო ქჷმორთჷ ცირაში ჸუდეშა. ცირაში დიდაქჷ ქოძირჷ სქუა ნი, გეეხარჷ დო ბოშისჷ მუუწონუუ ძალამი. ხენწიფეში სქუა დო ცირაქჷ გააღურჯოლეს ართიანცჷ, იჸუუ დიდი ხარებაქჷ. ბრელი ხანქჷ მიდართჷ ნი, ხენწიფეში სქუა, ცირა დო ბოშიქჷ მიდართესჷ ხენწჷფეში დოხორეშა. იდესჷ, იდესჷ, იდესჷ ნი, ქაშაასერესჷ დო შარასჷ (15) ქჷდიიბარგეს ართი დიდი ჯაში თუდო. არძოქჷ ქჷდი̄რულეესჷ, მარა ნდემიში მორდილცჷ ვა ლურდუ. თი დროსჷ ქჷმორთესჷ სუმი ანგილოზეფქჷ, ქიგმადოხოდესჷ ჯასჷ დო ართიქჷ თქუუ:</p>
      <p>-- მუ გუურჩქინათია თე თუდო გჷთოჯანუნა ნი თე კათასია?</p>
      <p>მაჟირაქჷ თქუუ:</p>
      <p>(20) -- ჭუმანი მახარებელი ქიმუურცუ ხენწჷფეში დოხორეშავე, ხენწჷფექჷ მააზადასია მუში სქუაშო ართი ორქოში თოფი დო ნოსაშო აბრეშუმიში კააბა; მუჭო ბოშისჷ თოფი ქიგნაბუმუანიე, თოფიქჷ გოლასია დო ბოში დოჸვილასია; მუჭო კაბა ცირასჷ ქჷმკაქუნანიე, დაჩხჷრქჷ ქჷმანტუასია დო ცირაქჷ დიიჭვასია. მასუმაქჷ თქუუ:</p>
      <p>(25) -- თენა მიქჷთი გააცხადასიე, ქუა რგილო გინიირთასია.</p>
      <p>ნდემიში მორდილქჷ მოწყინდჷ ძალამი დო ნარღისჷ ქინაალჷ, მუჭო მუკატუუკო ნი ცირა დო ბოში. ოჭუმარესჷ გეედჷრთესჷ დო მიდართესჷ. იდესჷ, იდესჷ დო დოხორეშა მიანჭესჷ ნი, თქვიისჷ: "მახარებელქჷ ნამუქჷ იჸუასია?"</p>
      <p>(30) ნდემიში მორდილქჷ "მა მიდუურქია" თქუუ დო მიდართჷ.</p>
      <p>ხენწჷფეში ჩილი დო ხენწჷფექჷ გეეხარესჷ. ხენწჷფექ ორქოში თოფი გაგმიიღჷ, ხენწჷფეში ჩილქჷ კაბა აბრეშუმიში. ბოშიქჷ თქუუ: "ე საჩუქარი ვა რენია საჭირო, ინეფცჷ ღალა ბრელი უღუნია დო ენა მონინალე ძღაბი დო ბოშისჷ ქააჩუქითია".</p>
      <p><pb n="68"/> ქჷმორთესჷ ცირაქჷ, ბოშიქჷ, იჸუუ ჯუნა დო დიდი ხიარულებაქჷ. თოფი ქიგნააბუმეესჷ მონინალე ბოშისჷ ნი, გოლჷ თოფიქჷ დო ინა დოჸვილჷ; კაბა ქჷმკაქუნესჷ მონინალე ძღაბისჷ ნი, ქჷმაანტუუ დაჩხჷრქჷ ძღაბისჷ დო დიიჭუ. ირი კოჩქჷ გაჩენდჷ დო გუუკვირდჷ. უკული (5) იჸუუ დიარაქჷ. უკული სქჷდჷდესჷ ბედინერო ხენწჷფე დო მუში ოჯახი.</p>
      <p>ხენწჷფეში სქუაში ჩილცჷ ბოშიქჷ ქჷდეებადჷ. ართიშა ხენწჷფეში სქუასჷ ლურდუ. ნდემიში მორდილქჷ ლეკური გელანწყჷ დო გააჯინედჷ. უნელო ბოშისჷ გააკურცხინჷ დო მიოღვარუუ: "მუშენი პილჷნდი (10) მა სია?"</p>
      <p>ნდემიში მორდილქჷ უფუჩუ, უხჷნტკჷ, მარა ბოშიქჷ ვა დეეჯერჷ დო ხენწჷფეს ქუწუუ. არძოქ ეჭვი ქიმეჩჷ ნდემიში მორდილცჷ: "ცირაშა გური აფუდუა". ნდემიში მორდილქჷ გაკოშაყარუუ არძო დო თქუუ:</p>
      <p>(15) -- მა ვა მირჩქილეთია და, იშენი თქვანი ღორონცჷ ქუურჩქილითია!</p>
      <p>ირი კოჩქჷ შურიში ქალი მეჭყვიდჷ. ნდემიში მორდილქჷ დააჭყჷ ჩიება დო ირიფელი ქიიჩუუ, მუთი ქოღოლამუ ნდო მუთი უქიმინჷ ხენწჷფეში სქუაშენი. უკული თქუუ:</p>
      <p>(20) -- აგელოზენქჷ თაში თქვიისჷ, თაში თქვიისჷ დო დოჭყეესია, მიქჷთი თენა გააცხადასიე.</p>
      <p>ათე რაგადი გაათუუ ბოშიქჷ დო ქუა რგილო გინიირთჷ. ხენწჷფეში სქუაქჷ დოღურუ, მარა მუ ქიმინჷკო? უკული ვა გუჯინუუ ნი, თეში გეგნაალჷ: "ოკო ქეში̄ბტყვავე, მუ ოსქილიდუანციე ნდემიში (25) მორდილცჷ".</p>
      <p>იდჷ, იდჷ, იდჷ ნი, ართი ვეს ართი ფაცხა ქოძირჷ, მინიილჷ ფაცხაშა ნი, დედჷბი ქჷმლახვილუუ. დედჷბიქჷ:</p>
      <p>-- მუნერო მორთი, სქუა, აქია?</p>
      <p>ბოშიქჷ დუდი დო ბოლო შქასჷ მუში ამბე ქიიჩუუ. დედჷბიქჷ:</p>
      <p>(30) -- იში წამალი მა მიჩქჷ ძალამი, მარა ჭე ძვირი ქორენია. ქიიშია ოში ნდემიში ჸუჯი დო სქანი ქომოლისქუა დოხაშია, იდომუშამო ქუასჷ ქიგნაახურჩინეევა დო დოსქჷდჷნია.</p>
      <p>ბოშის ახიოლჷ ძალამქჷ დო დოხორეშა ქჷმორთჷ ნი, დოხაშჷ ნდემიში ჸუჯეფი დო მუში სქუა. ქუასჷ ქიგნაახურჩინუუ ჟი. ნდემიში <pb n="69"/> მორდილქჷ გეეთელჷ, ხენწჷფეში სქუაში ქომოლისქუაქჷთი გეეთელჷ. იჸუუ ხარებაქჷ.</p>
      <p>გოღა თექი ვორდი, ამუდღა აშო ქჷმობრთი. სუმი უშქური, სუმი ბერწუული ღორონთქჷ ნჷმჷ მოგილასესჷ თქვანი ხეში მოწიული.</p>
    </body>
  </text>
</TEI>
