<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">XXXXIV. მოხუცებული კოჩიშ არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/6643410/abkhazia.html">Abkhazia</region>
     <district/>
     <settlement ref="https://www.geonames.org/613356/labra.html">Labra</settlement>
    </placeName>
    <date when="1933-07-29"/>
   </creation>
   <particDesc>
    <person role="speaker">
     <persName>
      <forename>Spiridon</forename>
      <surname>Gulua</surname>
     </persName>
     <age>25</age>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_74">
  <body>
   <head>XXXXIV. მოხუცებული კოჩიშ არიკი</head>
   <p>რდჷ ართი ჩილი დო ქომონჯი. მოხუცებულობაშ დროს გინი̄ლჷ ონადირუშა თე მოხუცებულ კოჩქ. ქჷმოხვადჷ ართი ჩიტის. ქა̄ჸოთჷ ჩიტის საგანი. ჩიტიქ ვა ღურუნ თეშ დიჭყოლჷ დო ხუს ქიგლა̄ფურინჷ. ხე ქიმეთხუ დო ოჭოფჷ. მიდეჸონჷ ჸუდეშა. ბრელი ხანიშ უკული ჩიტიქ რაგადი ქჷდი̄ჭყჷ - მავა ჩქიმ ქიანას კოჩი ვორექია.</p>
   <p>დო ქეშე̄ხვეწჷ მოხუცებულს, მიდამჸონია.</p>
   <p>მოხუცებულქ ორზოლი და̄ჭვაფუ̄ ჩილს. გინი̄ლჷ დო მიდეჸონჷ. ჩიტი მეფურინუნს წოხოლე, ხოლო-ხოლოს გილაფურინანს ჯალენს დო უცადჷ დო მეულა თაში.</p>
   <p>ბრელი ულაში უკული, ქიმერთეს ართი დიდი ქუაშა. ათე ქუას ჩიტიქ ქჷგა̄ჸუნჷ მუკ-მუკი̄. მუდგა ფერი მუხერხჷნი, ქუაქ გამნი̄რთჷ. აქ თურმე ჸოფე ინაულარი შარა. ინი̄ლეს სოგდა რენ გიმე; თაქ ხოლო ქეჸანა ჸოფე. ათაქ ათე ჩიტიქ კოჩო გინი̄რთჷ, დო უწუ̄ ნამჷდა - ჩქჷ-ვა, ასე-ვა უნჩაში დაში ჸუდეშა მეურთია. ჩქიმ დას ახიოლენია; მა ღურელი ვორდინ უჩქჷნია. გინუ̄ლა დროს - მუ გაჩუქავა, გიწინსია? ქესაშ მეტი მუთუ ვა მოკონიშო, უწი̄ა,</p>
   <p>უწუ̄ მოხუცებულს ჩიტიქ.</p>
   <p>დასურო თექ ქიმერთეს დო ახიოლჷ. ულა დროს</p>
   <p>- მუ მერჩავა, უწუ̄ დაქ მოხუცებულს? მოხუცებულქ უწუ̄ - სქანი ქესა ქომუჩია. - ათენა ვემმაჩე დო შხვა ირფელი ქიანას!</p>
   <p>თქუ̄ დაქ.</p>
   <p>აქი გინი̄ლეს, ოშქარი დაშ ჸუდეშა ქიმერთეს</p>
   <p>თაქ ხოლო კამპანია ღოლეს, ბოლოს - მუ გაჩუქავა, კითხეს მოხუცებულს.</p>
   <p>მოხუცებულქ, - სქანი ქესა ქომუჩია, უწუ̄.</p>
   <p>ვართ თიქ მეჩჷ. მიდართეს დო უკულაშ დაშ ჸუდეშა ქიმერთეს. უკულაშ დას თურმე უჩა მუკნოქუე, მუშ ქომონს ვარჩხილიში ორტყაფუ უჩათ ჸოფჷ გოკჷრილი, თიზმას წუხენდეს ათე კოჩიშ დინაფას, და ნარღენდჷ ჯიმას, სინდა ნარღენდჷ ოხოლასქირს. სუმარენქ ქესურესჷნი, ართი ხოჯი დოჸვილეს, დიდი კამპანია ქიმინეს ბოლოს კითხჷ, ულა დროს, თე მოხუცებულს დაქ. - მუ გაგიბედა საჩუქარია?</p>
   <p>მოხუცებულქ უწუ̄ - საჭირო ვა რე, მარა, თქვანი ქესას ქომიჭყოლოფუნთ და, მადლობერი გაჸი̄თჷ, ვარდა მა მუთუნს ვა რთხინთ! - ქესას მუგართვენთ ჩქიმი ჯიმაშ მორდუს, ვარ მუსრე ვე მერჩანთ ჩქიმი თოლი-სინთე, ჩქიმი ართი კაკალი ჯიმა დინაფილი მაფუდუ დო თინა მომიჸონინ, თი კოს?</p>
   <p>მუ რაგადი ოკო ქესა ქიმეჩეს. ქესა ჯიბეშა ქალედჷ, ორზოლით ვეგნუღალჷ თე ჸუდესჷნ თეშ, გინი̄ლჷ დო მოდართჷ.</p>
   <p>მეურს შარას მოხუცებული. ჟი ეკი̄ლჷ თე დიდი ქუაშა. აქი კარქ კჷნი დი̄კილუ̄. ქჷმა̄შქჷრენ მოხუცებულს, ნამეტანს ქოშქჷრენს. შქჷრენულო დიდი ნეძიშ ჯინს ქჷჲთინჯირჷ ოროს. ქჷდირულუ̄. ლურსჷნ თეში, მუდგა რენ დიდი უბედურობაქ ქჷმორთჷ. აშქურინჷ დო გალჷნი, ქოძირჷ, ართი, დღას ვა უძირჷნ ფერი, დიდი უზარმაზარი კოჩი-ჯგუა, - გამარჯობა-გაგიმარჯოს ქუწი̄ს ართიანს. - მუჭო რექია, უწუ̄ თე დიდი კოჩქ მოხუცებულს. - მუჭო ვორექ და, გაჭირებულო! - მუ რე მუქ გაგიჭირჷ? - მუქ გამიჭირჷდა, შქჷრენი მაფუნ დო ჸუმენი. გილნაველი კოჩი ვორექ, შულადირი ვორექ, ღურელი. - მა სი ქოგიწინქ სქანი ჸუდეში ამბეს სქანი ჸუდეს სქანი ოსური უხენოთ დორხვადჷ, ალუხე ქომოლ-სქუა. თიშ უკული  იბადებუ სუმი ართი ძღაბი დო ჟირი ბოში. სქანი ქესა მუ რენი, თისჷთ ქოგიწინქ, სქანი სუმი სქუალეფიშე უნჩაში სქუას ქომუჩანქ და.</p>
   <p>ათე მოხუცებულქ გა̄კეთჷ აზრი - შურო სქუა ვა პუნს! ოთხი სქუა ქჷმაშინ და, ართის ქიმეფჩა, სუმი იშენი ქჷდმოსქჷდჷ.</p>
   <p>ათე მენდით დე̄თანახმჷ მოხუცებულქ ათე დიდი უზარმაზარ კოს.</p>
   <p>ეთიწკჷმა თე დიდი უზარმაზარ კოჩქ ქესა გელაღალაფუ̄ დო უწუ̄ ქესას - ქესა, გა̄ნწყი̄ სტოლი!</p>
   <p>მართალო სტოლქ ქჷდი̄დგჷ, ქოთი გაგმინწყუ̄ ოჭკომალქ, ჯგჷრი დო სქვამქ. ქჷდოხოდეს ჟირხოლოქ; შვეს დო ჭკომეს; დეკმაყოფილეს. თიშ უკული დიდი კოჩქ მუშ შარაშა მიდართჷ, მოხუცებულქ მუშ ჸუდეშა. მართალო, მუშ ჸუდეს ოსურქ უშულებერო ქჷდოხვადჷ. ქჷმა̄ჭკჷრჷ დროქ დო ქომოლ-სქუაქ ქჷდე̄ბადჷ თიშ უკული, მუჭო წანენქ მუკორთჷნი, სუმ შხვაქ ქჷდე̄ბადჷ. ჸუნს ოთხი სქუა ართი ძღაბი, სუმი ბოში. მუჟანს თი დიდი კოჩქ დო მოხუცებულქ ართიანი ძირესჷნი, პირობა აფუდჷ მეჩამილი, უნჩაში სქუა ქიმუჩქუკონ. ვითაამშვი წანაქ გე̄თუ̄, მავითოშქვითას ქინოდირთჷ. ათე დროს მოხუცებულქ ქჷდელახჷ. დიდი გუმორსეს მარა, მუთუნ წამალს ვა̄სქილიდუ̄. დიდი ცადაში უკული, უნჩაში სქუაქ კითხუ მოხუცებულს - მუა-ჩქიმი, მუქ გაღოლჷ? დოხთურქ ამტკიცჷ, აზრით რექია ლეხი. მუ გიღუ სააზრო, ქომიწი̄? ვარ და, მა სქანი თოლიში წოხოლე დუს დი̄პილჷ,</p>
   <p>ბოლო დროს მოხუცებულქ ქოუწუ̄. - მავა ართი შორი ქიანაშავა იბდია, უორზოლე კოჩქ დოფშურდია, შულადირი კოჩი გჷთვოჯანუდია ნეძიშ ოროს. თექი მუდგაქჷრდჷნი ქჷმორთჷ. ეთის პირობა მეფჩი უნჩაში სქუა მუს ქიმეფჩიკოვა, მუჟანს ვითოშქვითი წანერი იჸუაფუდუნ. ასე რე მავითოშქვითა წანა. სი ოკო მიდართე̄, აი, თეშენი რე მა დებლახინი აზრიში გამო.</p>
   <p>სქუაქ უწუ̄ მუმას - ენა მუთუნი ვა რენია. მა ურქჷ ჩქიმი შარაშა; მუთი მოფხვადუნი, ჩქიმი ბედი რე.</p>
   <p>გინი̄ლჷ დო მიდართჷ. ბრელი ულაში უკული ქიმერთჷ ართი მოხუცებული დედჷბიში ჸუდეშა. დედიბიქ უწუ̄ - ნანა-სქუა, მუ გოკოდჷ სქანი ჯგუა ჯგჷრი ახალგაზდას? სქანი ჯგუა ჯგჷრეფი მათი პუნდჷ, მიდამიღჷ ურწუმოქ, სითი გაგათენც, ორჭკომუნც, რაგადი ვა̄კონ თეში!</p>
   <p>ათე ახალგაზდა დო დედჷბიქ მირაგადეს, მუჭო უჯგუნია საქმეს? დედიბიქ აზრი მეჩჷ ახალგაზდას - სია ოჭუმარეს სინთეშა გედჷრთია (ოწურუ̄ ართი სუფთა წყარი). ეთი ურწუმოს ჸუნცია სუმი ოსურსქუა. თინეფი ოჭუმარეს ტორონჯი გინმირთუნა; წყარ-პიჯიშა ქუმულან, დიხას ქჷდაფურინანან, კოჩო გინი̄რთუნა. მოულა თითო-თითოთ, სუფთა წყარც ტანც იბონა. დერაგადი ნამთინც, ეგებ მუთუნი საქმე მახერხე̄!</p>
   <p>ბოშიქ ოჭუმარეს გედჷრთჷ სინთეშა; ეთი სუფთა წყარ-პიჯიშა მიდართჷ. თექი ხოლოს დი̄ტყობჷ, ქუმოფურინჷ ართიქ. ტანი გიბონჷ; ქუმოფურინჷ მაჟიაქ. თექჷთი გიბონჷ ტანი. მასუმაქჷთი ქჷმორთჷ, დიხას ქჷდა̄ფურინჷ, გინი̄რთჷ კოჩო, ესე იგი ჯგჷრი სქვამი ძღაბო. ძღაბიქ ბარგი გამკი̄ნწყჷ, ბილიო ბარგენც ჟი ქჷმნა̄ჸოთჷ დო ტანიში ობონჷშა ინი̄ლჷ. წყარი დიდი რე, ქიმშანჩურჷ შორიშა. თე დროს თე ახალგაზრდაქ ქიმიოსხაპჷ, ბილიო ქიმიოხჷრჷ. ძღაბიქ ტანიშ ბონუა გა̄თუ̄. მორთჷნი, მუში ბილიო ვა ძირჷ. - მუ კოჩქ რენია მორთი დო ჩქჷმი ბილიო მიმოხირიე, მა ვა ბძირინი თეში? მალადეცი მიდგა რექჷნი, სპეცი ოკო რდე! ქჷმოძირი დუდი!</p>
   <p>მარა ექ შური ვა ქალჷ, პასუხი ვე მეჩჷ.</p>
   <p>თქუ̄ თე ძღაბიქ - ღორონთი თანდებო მემიჩამუ, ართი გაჭირებას გინგოტენქია.</p>
   <p>ბოლოს თე მენდეფიში უკული ბოშიქ გჷშელჷ, ბილიო ქიმუღჷ ძღაბიქ ქჷმკიქუნჷ ტანსამოსი. იზმა ხანც ბოშიქ დუთვინჷ. ბოლოს ბოში დო ძღაბიქ სალამი ქუწი̄ს ართიანც. ხე გაგწუღეს. კოჩი კოც ხეს გაგწუღანს, მარა ხათე გუტენა ხეს ართიანც. ბოშიქ ძღაბის მუში ხე ვა და̄ნებჷ ბრელ ხანს. - ბოში, მუსრე ორთჷქია, ჩქიმი ხეს ვა მარზენქიე?</p>
   <p>ბოშიქ უწუ̄ - სქანი ხე ჩქიმი ხეს უკებუნი, მინუტი იჸუაფჷ ართი წანაში ცხოვრებაში უჯგუში!</p>
   <p>ძღაბიქ უწუ̄ - ბოში, ენა ჯგჷრი, ნჷ ციგანე! მუ გიჭირც ქომიწი̄! - მუ მიჭირც (იჩიებუ ბოში), - ქოგიწოლე, ჯგჷრი აზრი დომინწყი̄! სქანი მუმა რე ქიანაში პატჷნი. ჩქჷნი ქიანაშათი ქა̄ნჭჷ. თიშოთ ვორექ მოჩქუმალირი. თე გაჭირებას გინმოტენქდა, სქანო იპიქ ცხოვრებას.</p>
   <p>ძღაბი სარჯელი დიდი ოკო, მარა გინგოტალე, მუჭოთი შემილებუნი დო ანწი სი ჩიტი ორდა, მა ტორონჯი მა ჩილი დო სი ქომონჯი.</p>
   <p>ახიოლჷ ბოშის. ძღაბი აზრის ურაგადჷ, მუჭო მერთას მუში ჸუდეშა - მავა ასევა მიდუ̄ლია ჸუდეშა, ჩქიმი დიდა დო მუმას ზალას ქუდუოხუნუანქია, ჩაიში შუმა დროს ქჷმორთია ჸუდეშა.</p>
   <p>ზალას იხვენუნა ჩქიმა დიდა დო მუმა. შჷნდანი იჸუაფუ. უშქურანდო მინი̄ლი ზალაშა, ჩქიმ მუმას "დილამშვიდობა" ქუწი̄ არდებულო, დიდას, დუდიშა ხე ქი̄მი̄თხი დო გინა̄გი მარდი მონდომებულო. ენა ჩქიმ მუმას გუკვირდჷნ დო უკული სი ქიმეჩი პასუხი!</p>
   <p>დასურო ბოშიქ კაკრაზი ჩაიში შუმა დროს, ძღაბიში დიდა დო მუმა ჩაის შუნდესჷსი თეში, მინი̄ლჷ ზალაშა. მუმას არდებულო გინა̄გჷ მარდი, დიდას მონდომებულო გინაგჷ მარდი. შეკითხჷ ათე ურწუმო კოჩქ - მუშენი ქიმინია თაში? მა არდებულო გინმოგია მარდი დო ჩქიმი ოსურც უმოსი პატიცემულო გინა̄გიე მარდი?</p>
   <p>ახალგაზდაქ უწუ̄ მანგიორო პასუხი - სია პატჷნია იშენი დიდი კოჩი რექია, მუზმა სახენწჷფოშე რენია მავა სქანი ძალით მოფრთიე. სქანი ოსურც პატიცემა თიშენი ოკო მეტი, ჸუდეს მულახე, სოთინი ვემურც. პატიოსანი ჯოღორი ოსურც ვა მულალუანსია.</p>
   <p>ათე ურწუმო კოჩქ აზრი გა̄კეთჷ - ათე კოჩია ნანდვილო სავეზჷრო კოჩი რენია, დო ქიმშუხუნუ̄ ვეზჷრენც. ვეზჷრენქ ინტერესი გეუჭოფეს თე ახალგაზდას.</p>
   <p>"ჩქჷნია ხენწჷფესია ირფელი ჯგჷრი უღუნია. ჸუდე უხუჯურო გეუდგჷნია. სათურქოშე პიჯი ურთჷნია! ნებას ქომუჩანდასჷნი, ჸუდეს გამკუორთინუანქია, ბჟა იოლჷშე ქუღოლანქია კარენს!" ათაში თქუა სქანი ახალი ვეზჷრქია, უწი̄ს ვეზჷრენქ ხენწჷფეს.</p>
   <p>ხენწჷფექ ქი̄ჭანუ̄ მუში ახალგაზდა ვეზჷრი დო კითხჷ სია ჩქჷმი ხორუა დაგიწონებუნია. ჸუდეს მუკუორთინუანქია, ბჟა იოლჷშე პიც უღოლანქია გირაგადჷნია! ქოღოლანდო ვარია? ქოღოლანდა, ქოიღოლამ; ვარდა დუც მერკვათჷნქია.</p>
   <p>ახალგაზდაქ უწუ̄ თე ურწუმო კოც - მა ენა ვა მითქუალჷნია, მარა სუმი დღა ქომუჩია ვადა დო მავა მუდგას იჸინი ქოფქიმინჷნქია.</p>
   <p>მარა, დიდი შეგონებული ქორე თე ბოში დო გულენც ბულვარც, თეში ძღაბიქ ქჷმოხვადჷ, მუში წოხოლენი წყარ-პიჯიში განაჩინებუქ - ბოში მუქ შიგა̄გონუა მურე მოწყჷნაფილი რექი?  - მურენ და სქანი მუმაქ პასუხი მუჩუ ჩქჷმი ჸუდე ართი სერც ოკო გამკართინუევე, ბჟა იოლჷშე პიჯი ოკო ქოურთინუევე. დო ენავა მა მუჭო მაღოლენია ართი სერც! სუმი დღა მიღჷ ვადა. მუ მოხვარ? დოპილჷნა! ართი სქანი სიტყვა ქიმეპუნდას დიხაშა! მა იშენი დოპილჷნც სქანი მუმა!</p>
   <p>ძღაბიქ გიძიცუ - ენა მუთუნი ვა რე, ანწი იჸი̄ უფურაში! სი, ამუსერი ირ დიხას ლამპას დოშქჷრჷტჷნანი, ართ დიხას ონტუდას იჸი̄; თექ კარს მიკუხაკე̄. კარც გოგინჯა, მუნგაშქვა ჩქიმი ოთახჷშა!</p>
   <p>დასურო, დისერჷნი, ქიმერთჷ. მინი̄ლეს დო ქჷდოხოდეს. ძღაბიქ გა̄ნჯჷ კოლოფი, ქიმეჩჷ ართი მუდგა რენი მაზვი ჯგუა - დო თენავა ოთხი კუთხუს ქოუსვია!</p>
   <p>ბოშიქ დასურო თაში შეასრულჷ. მაჟჷრა ოჭუმარეს ჸუდექ გამკი̄რთჷ ბჟა იოლჷშე იჸუ̄ პიჯიქ. ათე ურწუმო კოც გვალო მეწონჷ, ხოლო უმოსი სამსახური ქიმეჩჷ არძა ვეზირეფიშ უნჩაშო ქჷდა̄რინუ̄. ვეზჷრენქ ხოლო უმოსი ინტერესი გეუჭოფეს. ხოლო ქუმუგონეს ართი ტყურა - ჩქჷნია ხენწჷფესია ეშაჭკადილი ვა̄ფუნია ოზე. ზღვა პიჯის გილნოხორუე. ზღვაქ ჸუჯი მიდუღჷნი, მა ქჷდა̄მიჯერდას, ზღვას ოქროთ გეშაპჭკადჷ დო მუკი-მუკი რეშოტკათ გეშვაკეთე! - ათე ახალგაზდაქ თქუა თაში! უწი̄ს ხენწჷფეს.</p>
   <p>ათე ურწუმო კოჩქ ხოლო ქი̄ჭანუ̄ თე ახალგაზდა დო ოზე გეშაჭკადია, უწუ̄.</p>
   <p>ახალგაზდაქ პასუხი მეჩჷ - სქანი ვეზირეფიში ქონებათ გამიკეთია ჟირი პარახოდი ართი ოქრო დო ართი ვარჩხილიში, შხვაში ქონება ვა უკათუე თეში!</p>
   <p>ხენწჷფექ უზოჯჷ ვეზჷრენც - გაკეთითია.</p>
   <p>ვეზჷრენქ ქიდი̄ჭყეს კეთება. დიდი დეხარჯეს დო გა̄კეთეს ართი წანაში უკული. ძღაბიქ ბოშის სათი ქიგურინუ̄. ჟირი ბეჭედი ქიმეჩჷ; ართი ოქრო დო ართი ვარჩხილი - ჟირი სათის მიშე იდია დო უკული პარახოდი გამკართინევა დო ართი კვარჩხანიშე, ართი მარძგვანიშე ქა̄ჸოთია ბეჭედეფი დო უკული ირიართო იდია აშო, სოდე სი ვემშგოჭოფასიე.</p>
   <p>ბოშიქ შეასრულუ თაში. დასურო, მაჟირა ოჭუმარეს გეშეჭკადჷ ზღვაქ. ხენწჷფეს გვალო გურქ გე̄ხარჷ. ბოშის კოჩი ქიმუჩქჷ - სია ჩქჷმი ოსურ-სქუას ქიმგანთხი̄ნქია, ნამუ გჷშგაგორენიე!</p>
   <p>ქიგიორინეს ძღაბეფი. ბოშიქ გაგშაგორჷ უკულაში. ხენწჷფეს ეწყჷნ უნჩაშიში გათხუალა ოკოდჷ. მაჟირაშა ხოლო ქიგურინუ̄ ძღაბეფი, სუმ ხოლო ართიანიში უჯგუში მონწყილო, სუმ ხოლო ართიანც გჷნა. მარა ძღაბიქ უწუ̄ ბოშის - მავა ჩხვინდიშა ხეს ქიმიფთხჷნქია, უკული ქომიჩინენქია.</p>
   <p>მაჟირაშა ხოლო გაგშაგორჷ; მასუმაშა ქიგურინე̄ს, ხოლო გაგშაგორჷ უკულაში დო თე უკულაში დუგურგინეს თე ბოშის. ამჷსერი ართო ქჷდა̄ნჯირეს. ძღაბიქ უწუ̄ ბოშის - მუთუნი ვეშმეხიავა, შურო სვინდისი ქოგიღუნდავა, ვარა ჩქჷნი საქმე წაურცია. თიშენი ნამუდა, მავა მუთ მოკონ თეში გინი̄ფრთუქია, სითი მა მუთ მოკონ თეში გინგორთინუანქია. მა მუჟანც, ქეშმეხიებუქჷნი, უკული მუთუნი ვა მაქიმინენია.</p>
   <p>ბოშიქ დეთანახმჷ, მუთუნი ვეშუხიებჷ. გიშე̄ლჷ ჟირი-სუმი დღაქ. ათე ურწუმო კოჩქ დო მუში ოსურქ მირაგადეს - ათე ჩქჷნი სინდა დო სქუა ოპჭკომათია.</p>
   <p>ათენას, ათე ძღაბის, ჯოხო აჯია დო მეცნიერიე. თექ გური ქუჩჷ, მუს ღოლანან დო ქუგუ̄დჷრთჷ რტებას. ამუსერი, სერიში ვითოჟირი სათის გამნი̄ღჷ ჸუდეშა ართი ჯიკი დო ქიმთოდჷ ნორჩალც. მუდგა წამალი ღოლჷნი, ჯიკი იჩიებჷ. ძღაბი დო ბოშიქ ირტეს. ოჭუმარეს გოთანდჷნი, ათე ურწუმო კოჩქ ქიმერთჷ ძღაბიში ოთახჷშა დო დუ̄ძახჷ - აჯია, აჯია! ძღაბი, გა̄ნჯი კარი! - მუ გოკო, მუა, მუა-ჩქიმი! ბოშის ლურც, ჩქჷმი კჷლეშა გილუძჷ დუდი. ვა გჷმაკურცხინე̄, კარი ვა გჷმანჯე, ქიცალით ჭა ხანც.</p>
   <p>თაში ქე̄რთუ̄ ვითი სათიშა. ბოლოს კარი გოსოფჷ თე ურწუმო კოჩქ დო ლეკური ქიგიაშქჷ, ითამ კოჩი მითოჯან თე ნორჩალც! მარა აქი მითოძჷ ჯიკი. ლეკურქ დუტჷრხჷ. აჯია დო მუში ქომონჯქ იჸუ̄ რტებულქ.</p>
   <p>ათე ურწუმო კოჩქ ქიგიათხოზჷ, ოკო ქჷმა̄ჭიშუას. ქოთ ქჷმაჭიშუ̄ ართი დღაშ უკული. აჯიაქ უწუ̄ მუშ ქომონც - ცხენენც ონანგერეფი გამა̄ნწყია დო ცხენეფი გინი̄რთუნია ღობერო, ონანგერეფი ოდიარეთ, მა ცელო დო სი ბადიდო. ცელი დაკჷნი, ითამ ოდიარეს ცალჷნდე̄ თეში. ჩქჷმი მუმა ქუმუ̄რც, ქორკითხენც თე-ჯგურა ჩილი დო ქომონჯი ვა გიძჷრჷნო?</p>
   <p>სი უწი - ვა მიძჷრჷნიშო!</p>
   <p>ქოქიმინეს თაშ.</p>
   <p>ქოთ ქჷმორთჷ, ქიგიოჭიშუ̄, ქოთი ქოკითხჷ, მარა, - ვა მიძჷრჷნია, უწუ̄.</p>
   <p>ურწუმო კოჩქ იფიქრჷ - აურე ვა ჸოფენანია დო იშო დირთჷ ჸუდეშა. ჸუდეშა ქიმერთჷნი, აქ დახე დოჸვილჷ მუში ოსურქ - სი ღურელია, სქანი სინდასია გამარჯება უწია დო თე-ჯგურა, თე-ჯგურა ჩილი დო ქომონჯი ვა გიძჷრჷნიავო კითხიე! ღობერი დოგიტახჷდჷკო, ცელი დოგიტახჷდჷკო, კოჩი დოგიჸვილჷდჷკო დო მორიებული აჸიდი თინენც. გი̄რთი ასე ხოლო, ქუა ძირე̄, ქუა ტახი, ჯათ ქოძირე̄, ჯა დოტახი დო მერიებუქ.</p>
   <p>გინილჷ დო ქიგიათხოზჷ. ქოთ ქჷმა̄ჭიშუ. ხოლო აჯიაქ უწუ̄ მუშ ქომონც - ცხენენც გამა̄ნწყია ონანგერი, ცხენეფი ოხვამეთ გინი̄რთუ̄, სი ღორონთიში პადრეთო, მა მალაზონო დო პასუხის მა ქიმეფჩა.</p>
   <p>დასურო თაში ქოქიმინჷ ბოშიქ. ურწუმო კოჩქ ოხვამეშა მინი̄ლჷ დო კითხჷ მალაზონც - ათე-ჯგუა ჩილი დო ქომონჯი ვა გიძჷრჷნიავო?</p>
   <p>მალაზონი აჯია რე. აჯიაქ; პიჯვარი დეწერია, უწუ̄ თე მუში მუმას დო ქაჯუნია ღორონთიში ნახანტჷსია.</p>
   <p>დასურო პიჯვარი დეწერჷ დო ქა̄ჯუნუ დო უკული უწუ̄ აჯიაქ - მუ ოკოდუა თე-ჯგუა ბინძურენცია თაქ ოხვამეშ ხოლოშა? მეუ, გოდინია! - თე ურწუმო კოჩქ დირთჷ დო ჸუდეშა მიდართჷ. ჸუდეს მუში ოსურქ გვალო კჷჟჷნით გეჸალჷ - სია სქანი სინდასია აჯუნია, ითამ ღორონთი გიჩქჷდუა. ანწი სი ვა გოიტალე, მა ურქ დო გოძირა ინეფიში თოლისერც, მუზმა ხანც გუვორზინუე! მალას გოპწიმინდა ჟირხოლოს!</p>
   <p>გინი̄ლჷ აჯიაში დიდაქ, აჯია დო მუში ქომონჯიშ ოჸვილჷშა. ქოთი ქიგიოჭიშუ̄ დო ასე ოკო დოჸვილას, თე დროს, აჯიაქ უწუ̄ მუშ ქომონც - გამა̄ნწყია ცხენენც ონანგერეფი. ონანგერეფი გინი̄რთუ̄ ზღვათ. ჩქჷ გინიფრთუთ დადული დო მუმული კვატათ.</p>
   <p>დასურო გამა̄ნწყჷ ონანგერეფი. ცხენი დო ონანგერქ ზღვათ გინი̄რთჷ, აჯია დო მუშ ქომონჯქ კვატეფო გინი̄რთეს. ზღვას ინოხენა კვატეფი. დიდა უჯინე, იშო ვემშართე, დუდი ვაჸვილე, ქოუჩქჷ, მუჭო მუში სქუა დო სინდა რენი. აჯიაში დიდაქ უწუ̄ მუში ცხენც - ათე ზღვა გვერდი სი გეშვი დო გვერდის მა გეფშუნქია.</p>
   <p>ქოთი გეშვეს; ზღვაქ დოსქჷრჷ. კვატენქ ქოფურინეს; აჯიაში დიდაქ ხოლო მინდომჷ ფურინუა, მარა ვა̄ფურინჷ დო ტყურათ ღურას ქიგიანწყუ̄. ღურუდუნი თე დროს აჯია დოჭყუ̄ მუში დიდაქ</p>
   <p>- წანმო-წანაშა ჭყელი რდათია, ნანა აჯია! აჯია დო მუში ქომონჯქ მიდართეს თე ახალგაზდაშ ჸუდეშა. აჯიაქ ოჩინჷ მუშ ქომონც - სქანია ოშქარი დასია ვა გა̄ჯუნავა, ვარავა მავა გჷგოჭყორდჷქია; ასე მა სი ჸუდეშა მიგაჸუნე̄, ანგარიში ვა რენია. - ჯგირია, უწუ̄ აჯიას მუშ ქომონჯქ, მარა ჸუდეშა ქიმერთჷნი, მუზმა წანა რე ჸუდეშა ვე მურთუმუნ დო მუზმა ხანი რე მუში და ვა უძჷრჷნი! ქიმერთჷნი - ეშა̄ჸუნუ დო ირ კოც გა̄ჯუნჷ, თი მუში დასჷთ გა̄ჯუნჷ.</p>
   <p>უცფას ირფელქ გა̄ჭყორდჷ თე ბოშის, ვითამ სჷზმარი რდჷკონი თეში. ექ მუჟანც გა̄ჭყორდჷნი, აჯიაქ მერთას დო უწუას - მა სქანი ოსური ვორექიე, იშენი ვა დუჯერც, რადგან ვა შჷ თე ბოშის მუთუნი კჷნოხონი ამბე. აჯიაქ იაზრჷ, უჩჷ გური, მარა მუთუნი ფიქრიქ ვა̄კეთინჷ. ხვალე დოსქჷლადირი ოსურ-სქუაქ დოხოდჷ დო ნგარაში უკული გაგმა̄ნწყუ̄ ართი აზრი - მიშებლენქია მალაზონო! დო ქოთ მიშე̄ლჷ. გჷშე̄ლჷ ართი წანაქ. ართი წანა ისრულებჷ ამუსერი. აჯიაში ქომონჩქ ქჷმორთჷ თე ოხვამეშა; პაპას უწუ̄ - გურგინი ქიგემიდგია, ამუსერი ოსური მოპუნცია.</p>
   <p>აჯია ირჩქილე დო აზრი გა̄კეთჷ ჩქიმი ქომონც ამჷსერი მუნოჸვე ოსური.</p>
   <p>ათე აჯიაშ ქომონჯიში ოფშინას ართი წყურგილაში მეტი ვა რე. აჯიაქ ქი̄ჸიდჷ ართი კოჭობი, იოფშჷ ნაფთით, ქუმუ̄ნტუ̄ დო ათე წყურგილც ეკოდგჷ ართი ცხიმური, ათეშა ეშე̄ლჷ დო ქიგჷმადოხოდჷ. დო გა̄ნათჷ წყურგილიში მუკი-მუკი ქიანა. წყარიში ოღალიშა კოჩქ ვე მიოთინჷ, ვართი თოფიში ჸოთამა გაბედეს, აშქურინჷ ხალხის. გჷშე̄ლ თე ახალგაზდაში დიდაქ - მუდგა მაღოლენ, მა მაღოლასია! ბირგული ქჷდა̄შქუ დო ქიმერთჷ, ქოთხუ̄ - ღორონთია, მავა პუნდუა ართი სქუა, ხუთი წანას ნადინეფია. თიქ ასე ქჷმორთჷ დო თიში ოსური მოპუნცია ამუსერი. უწყარეთ დიარა ვეჸინი, სი ქოგიჩქჷნია! საშველი ქი̄ჸინდა, ნება ქომუჩითია წყარი მიდებღათიე!</p>
   <p>აჯიაქ უწუ̄ - დედა, მოზოჯი აშო, მათ ადამიანი ვორექ, კოჩიში სქუა. მა სი, ჩქიმი დედა ქორექდა მიდამიჸონი ართი სეკრენტი ოთახჷშა! - ჯგჷრია, უწუ̄; დო მიდეჸონჷ.</p>
   <p>ქიმიჸონჷ ჸუდეშა. ქჷმლა̄რჷნუ̄ ართი უთახჷს.</p>
   <p>აჯიაქ უწუ̄ თე ოსურც - ქობალიში ქვირი ქჷმომიღი დო ართი ბლუდი!</p>
   <p>ქოთი ქუმუ̄ღჷ. აჯიაქ გა̄კეთჷ ართი მუმული დო ართი დადული, ქოთომიში სახე, შქასერი ბორჯის ქიმუჯღონჷ აჯიაქ თი ახალგაზდას, ნამუ ახალგაზდას იჩინენდჷ წოხოლენი, დო ორდჷ მუში ქომონჯინ. შქა-სერც გინაჩჷრთჷნი თი დროს, დადულ ქოთომქ ქჷდი̄ჭყჷ კარკალი - ართი წანაში ეშევა ვორდითია ჭყელინი ვა რშჷნიავო? დო ქოჩვანგჷ დო ქოჩვანგჷ მუმულც. მუმულქ ქიმიოჸიუ. ქჷგა̄შინჷ თე ბოშის მუში ოსურიში დო მუში გაჭირებაქ. ოსური წოხოლე მუჭო ქოჸუნდუნი, ქჷგა̄შინჷ დოუძახჷ მუში დიდას დო კითხჷ - მიქ მომიჯღონუა მა თე მოსაკითხე? - ართი სუმარი ძღაბი პუნა თაქ დო თიქ მოგიჯღონჷ სქუავა!</p>
   <p>უწუ̄ დიდაქ.</p>
   <p>თე დროს ბოშიქ გჷშე̄ლჷ კამპანიას, ამჷსერი მიჸონჷნი თი ოსურიში წოხოლე ქიგედჷრთჷ დო საზოგადო ქი̄რჩქილუ̄ - მავა ამუსერი მიპონიე ეთი ადამიანია, ამუსერიშ იშოვა ჩქიმი და რენია. მავა თენა ოსური მაფუდუკონი თეში მიღუდუ გურსია დო ჭიჭე კითი მემითხჷდუა თი აზრით. აი თი კითის იფთხინუანქია დო მი̄კვათჷ კითი.</p>
   <p>უკული გამშეჸონეს შეფაშა აჯია დო თიქ იჸუ̄ ხაცეციქ. ინენქ, ჩილ დო ქომონჯიქ, აჯია დო მუში ბაღანობაში ნაჸოროფუ, ახალგაზდა მუში ქომონჯიქ.</p>
   <p>სპირიდონ მაქსიმეს ძე გულუა.  წლის. სოფელი კოჩარა (ლაბრა). ..</p>
  </body>
 </text>
</TEI>
