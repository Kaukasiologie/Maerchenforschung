<?xml version='1.0' encoding='UTF-8'?>
<TEI>
 <teiHeader>
  <fileDesc>
   <titleStmt>
    <title xml:lang="xmf">II. და დო ჯიმაშ არიკი</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/megr/xubua/xubuat.htm">TITUS</ref>
     <title xml:lang="kat">მეგრული ტექსტები</title>
     <author>
      <name>
       <persName>
        <forename>Makar</forename>
        <surname>Khubua</surname>
       </persName>
      </name>
     </author>
     <pubPlace>ტფილისი</pubPlace>
     <publisher/>
     <date when="1937">1937</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="xmf">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item>
       <ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref>
      </item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district/>
     <settlement ref="https://www.geonames.org/613265/ledzadzame.html">Ledzadzame</settlement>
    </placeName>
    <date when="1921">1921</date>
   </creation>
   <particDesc>
    <person role="speaker">
     <persName>
      <forename>Ioseb</forename>
      <surname>Khurtsilava</surname>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district/>
       <settlement/>
      </placeName>
     </birth>
    </person>
    <person role="researcher">
     <persName>
      <forename>Makar</forename>
      <surname>Khubua</surname>
     </persName>
    </person>
    <person role="translator">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
 <text xml:id="cc_xmf_xmf_62">
  <body>
   <head>II. და დო ჯიმაშ არიკი</head>
   <p>ორდეს ჟირი და დო ჯიმა. ნადირენდუ დო თეთ ოსქილიდუანდუ დას. ცხოვრენა თაშინი, ართი სერს შორიშე ჭრაქიში სინათლე ქიძირენი, ქომიოგეს თოლი, დაქ ქოთხუ მუში ჯიმას - მიდამიჸონია თექ, სიდეთ თი სინათლე იძირენიე. დაჸუნუ ჯიმაქ დას ეიყარეს დო მიდართეს. დაში სახელი ვაუჩქუ არიკის დო ჯიმას ლევანი ჯოხოდუ. მეულა შარასჷნი, ართი კოჩქ ქეშეხვადეს, ლაკვი მეჸუნსუნი ფერქი. - გამარჯობა ჯიმა სქანია. - უწუ̄ ლევანქ. ღორონთქ გოგიმორძგვასია უწუ თი კოჩქ. - ქუმოპიდი ათე სქანი ლაკვია - უწუ̄ ლევანქ. ძალამი ჯგირი, ქიმერჸიდენქია - უწუ̄ თი კოჩქ დო ქიმეჸიდუ ლევანს მუში ლაკვი ჩხორო თუმანიშა.</p>
   <p>მიდეჸონეს ლაკვი დო მიდართეს ლევანი დო მუში დაქ მუნეფიში შარაშა. ქეშეხვადეს შარას მაჟირა კოჩქ, ნამუსუთი ქირი ქიგუხე ხეშა დო აშო ქუმურსჷნი. გამარჯობა, გუმორძგუა - უწი̄ს ართიანს. მოროვა, თე სქანი ქირი მა ქუმოპიდია - უწუ̄ ლევანქ. - ძალამი ჯგირია - თქუ ქირიში მინჯექ დო ქიმეჸიდუ ქირი ჩხორო თუმანიშა.</p>
   <p>მეულა ამუდღა, ჭუმე, გეღანი დო ქიმიოდირთეს ართი დიდი თის, ნამუშეთი სინათლე იძირედუნი. ქიმერთეს ეზოში ხოლოშანი, ქოძირეს ნამუდა თე ეზოს მიკი-მიკი ქუაში ხიბირი გუჸუნსინი. ათე ქუაში ხიბირი ეფერი სქელი ქორე ნამუდა, ჟირი საჯენი ქუნოღვე განი. კარეფი არძა ეკილერირდუ დო სოლეთინი ვემნირთედუ. დაქ უწუ ჯიმას - მიოგი, ჩქიმი ჯიმა, კილე დო ეკარღვი თე ხიბირია,</p>
   <p>ლევანქ მიოგუ დასურო კილე დო ეკარღუ ხიბირი. მინილეს დინახალე დო მიოჯინესო - ჸუდე ქორე ანდა თოლი. ლევანქ მინილუ დინახალე დო არძა ოთახუეფი დილუ, მარა კოჩი ნამუთინს ვემლახვილუ̄, არძოქ ცარიელო ქუდოხვადუ. გეკილუ არძა ოთახუეფი ართიში მეტი. ათე ართი ოთახუს მუში და ქუდა̄ბინუ̄, კილეფი თის ქიმიაბარუ დო უწუ̄, სი თაქ ქორდე ოკონია ჩქიმი მულაშავა, სოთინი ვეგნორთავა.</p>
   <p>მუქ გიმელუ გიმე დო მითილუ ჸუდეში თუდო გვირაბიშა. მიოჯინუო, ართი ნდიქ ქეშეხვადუ, ართის მაჟირაქ გამკაჸუნუ, მაჟირას მასუმაქ დო გამკიწკარეს ვითოჟირი ნდიენქ. ჭიჭე წიმიკონუ დო დიდი კარდილათ ხორცი ქუმკობუნი ქოძირუ,თუდო გარგანჩია დაჩხირი ქეთურზუ, გეკიბეს ათე ბოშიქ დო ნდიენქ. ბოშიქ ორჯგინუ არძას  დო დუდი მეკვათუ. გილუ, მილუ დო გითილუ აშონი, ქირი დო ლაკვი მიდეჯუმუ̄ დო ონადირუშა მიდართუ. კინოხ დას მეხასიათუ ოთახუეფიში ძირაფაქ. დილუ არძა დო გალე გიმილუნი, მუდგარენი ქოკუსანსინი ქიგეგონუ. გიმელუნი, ქოძირუ, ღურელი ნდიეფი ქოწკარუნა ვითაართი დო მავითოჟირას ჭე შური ქუდგუნი; თიშენი ნამუდა, ათე მავითოჟირაში დუდი გვალო ვაჸოფე გოჸოთამილი დო ტანს ჩარცხუებული. ძღაბიქ ქიმერთუ ხოლოშა დო კითხუ - მუ გოსქილიდუანსია სია.</p>
   <p>ნდიქ უწუ̄ - ათაქ თუდოლე კაკაბი ჯგურა წყარი გითმურსუნი თინა ორკოლით ქიმიღი დო მუჭოთ კისერს ვარენო ქიგნმობუნქიე, ხათე ხოლო ჯგირო გინიფრთუქია. მიდართუ ძღაბიქ დო მუჭო ნდიქ უწუნ თეში ქიმიღუ ორკოლით წყარი, ქიმერთუ ხოლოშა დო ქიგნაბუ კისერსჷნი, ნდიქ გეთელუ დო ეშე გამწოდირთუ. თე ნდიქ დო თე ძღაბიქ ართიანი ქიჸოროფეს. ნამუ შვანს ლევანი ქიმიშუნი, ძღაბი ნდის დატყობინუანდუ. ლევანი ონადირუშა მიდეშუნი, კინოხუ ნდის გამკიჸონანდუ თე ძღაბი დო ორდეს ართო.</p>
   <p>ართიშახ ნდიქ უწუ̄ ძღაბის - ლევანქ მა ქობძირასიე დოპილუნსია, მუ ამუდღა დო მუ ჭუმევა; მორთი, უღალატათ ლევანს დო თეში დოპილათია. - მუნერო პილათია - უწუ̄ ძღაბიქ. - სი ჯგირო გიჩქუნია ინა მუ მანგარი კოჩირენიე დო აბა, მუ ოკო მუხერხათიე. - მუნეროვა და მა დუგოგურუანქინი თეშია - უწუ̄ ნდიქ. - ათე დო ათე გოლას ართი დიდი კერი ცხოვრენს, ნამუსით ჩქვა უღუ ჟარინეჩიდოვითი საჯენიში მაგირძა დო ეჩი დო ვითი საჯენიში მაგანავა. სი ლახარა ქიმიგონი დო ლევანქ გიგაკითხუასინი უწი, ნამუდა ათე დო ათე კერიშე ძაგარს ქუმომიღანქიდა ვარა, ჩქიმი მოხვარე ცა დო დიხა შქას ვარე მუთუნია. მუჭოთ ვარენო ლევანი ქემურს თი კერიშანი, ინა ლევანს გაკოსოფუნს დო ჩქი გემოშა იპითია.</p>
   <p>მიდართუ ნდიქ დო დიტყობუ.</p>
   <p>ქუმორთუ ლევანქინი, დას მიოჯინუო, ლოგინს ქეითოჯანუ ლეხო. ეწყინუ ჯიმას დაში ლახარაქ. - მუ გოსქილიდუანს დადავა - კითხუ ლევანქ. თე დო თე გოლას ართი დიდი კერი ცხოვრენს, ნამუსით ჟარინეჩიდოვითი ჩქვა უღუნი. მუ მუგოღალაფუანს, ვარა, ეთიში ძაგარს ქუმომიღანდე, დუდიშა ქიმიბდვან-დო ხათე დოფსქიდუქია - უწუ̄ დაქ. ლევანქ გიმილუ ხათე, მიდეჯუმუ მუში ქირი დო ლაკვი, გუდიროუ შარას. მეულა, მეულანი, ლაკვიქ უწუ̄ ქირს  - ქირი, მუჭო გეისვირთანს ნინძგინი, ვარწეექო მუ გაჭირება გიორე ლევანსჷნი? ტყურათ მეჩუო სქანი გურიშენი ლევანქ ჩხორო თუმანი მეხვარი მუთუნია! - მა მუ ოკო მუვოხვარევე - თქუ ქირქ.</p>
   <p>ლაკვიქ უწუ̄ - მეუ დო კერს კისერს ქიგიოფურინი, კისერს მუჭო ქიგიოფურინე, ჸუს ქალაფურცქინი ლევანი მურსუ სქანი დაჯიმალებუშა დო აბა, სი გიჩქუ ჩქიმი კერიე უწია. ვადაგიჯერუ სიავადა, მა ქიმეურქ დო მა ხოლო ქუწინქია. ინა თიწკუმათ გვალო ვადეჯერსია მარა, ლევანი, სი ეფერი ქიგიოკიჟინი ნამუდა, კერს ოჭიშიქ მეხორცქასჷნი, დო ათენერო დევემოჯგირებუთდა ვარა, მეტო ვარე ჩქინი საშველია. - თქუ̄ ლაკვიქ.</p>
   <p>ქუდა̄ნწყის თაში დო იდეს გოლაშა. იდეს დო მიანჭის კერიში ორენჯიშა. ე ჟირქ გაჩენდეს დო ქირქ მიდართუ დო ქიგიოფურინუ კერს კისერს, ჸუს ალაფურცქინუ ნამუდა, ლევანი მურს სქანი დაჯიმალებუშავა. კერქ ენა ვედეჯერუნი, მიდართუ დო ლაკვიქ ხოლო თაში ქუწუ̄. ვართი ასე ჯერდუ გვალონი, ფერი ბორჯის ლევანქ ფერი ქიგიოკიჟინუ ნამუდა, ცას მურიცხიქ გამახორცქუ. ათეშვანს კერქ ქიდეჯერუ. ქოძირუ ლევანინი, ახიოლუ ძალამქ. - ვაგაფჩენდიო - თქუ კერქ - ართი ხანირე ნდიეფი ვამაწუხენსჷნი, თურმე ლევანს დუზღოდუაფუ. ლევანი მორდელენდო ქუმოპჭიშაფუნი, აწი მა მუ მიჭირსია. - მუშარე საქმე - ლევან, მუ გაჭირება გიგორენია.</p>
   <p>კითხჷ კერქ. - ათაში დო ათაში რე ჩქიმი საქმევა - უწუ̄ ლევანქ, აკა კაკალი დაში მეტი მუთუნი ვარე ჩქიმოთი დო თიქ ხოლო ქიდმელახუ. სქანი ძაგარქ ქემმაღინუდა, ხათე ხოლო დოსქიდუნდო, ვარდა ვარია. - ძაგარი ვარიე, მა თვითონ მიდგაჸუნუქ გვალოვა, უწუ̄ კერქ.</p>
   <p>მოლართეს ლევანქ, კერქ, დო ლაკვიქ. ქუმორთეს ყუდეშა. ნდიქ ენეფი ართო ქოძირუნი, ღურა გა̄თუ̄. კერქ გაჩენდუ, გაჩენდუ გალე დო ლევანქ ძაგარამო მინილუ დინახალე, სოდეთ მუში და ჯანუდუნი თექ. ქიმწუდუ დუდიშა დას ძაგარი დო მუნენქ მიდართეს ონადირუშა. დირთუ ლევანქ ონადირუშენი, - მუჭო რექ ასე დადავა - კითხუ. - მუჭოდა უარესო ვორექია - უწუ̄ დაქ. - მუ წამალი ოკო რდას სქანი მოხვარე, ჯიმა ღურელია, თქუ̄ ბოშიქ.  - ათე დო ათე ტყას ცხოვრენს ართი დიდი გერი, ეთიში თომას ქუმომიღანქიდა დოფსქიდუქია - უწუ̄ ძღაბიქ. თენა ხოლო ნდის დუგურუაფუდუ, ვარა ძღაბის მუ უჩქუდუ.</p>
   <p>გიმილუ ბოშიქ დო კერს უწუ̄ - ათაში დო ათაში რე ჩქიმი საქმე დო ოკო იბდე თი გერიშავე. კერქ ხოლო მიდაჸუნუ დო მიდართეს. ქიმერთეს გერიში ხოლოშანი, მუჭოთ ვარდუო კერიწკუმა ღოლესჷნი, თეში ქიმინეს ირფელი. ათე შვანს გერქ მოლართუ ლევანიში დაჯიმალებუშანი, კერი ქიგერენი ქოძირუ. თურმე ათე კერი დო ათე გერი ჯიმალეფი ჸოფენა, ქარაგვეს დო გაჯუდეს ართიანს. ლევანს ხოლო დეჯიმალუ გერქ დო კითხუ̄ - მუშა რე საქმე, ვაიჭირს ხოლო მუთუნია. ლევანქ ქუწუ̄ მუში გაჭირება. აბა, მა ხოლო მიდგაჸუნუთ დო ართო მიფშვათია, თქუ გერქ. ძალამ ჯგირია - თქუეს არძაქ დო მოლართეს ჸუდეშა. მინილეს ეზოშა დო ნდის გვალო დუღურუ გურქ. იშენი ვაჸოფე ეში საშველია. ძღაბის უწუ̄ - ასე მუთუნი ვარენო გიგაკითხუას გერიში თომათ ვასქიდუქჷნი უკულიადა, თუნთიშა ქაწურე, ჩხორო დღაში ოლუს გუმარე გოლასჷნი თიშავა. მიდართუ დო დიტყობუ ნდიქ. ბოშიქ გემნიღუ გერიში თომა დო ძღაბის დუდიშა ქემწუდუ. დირთუ დო მიდეჯუმუ არძა ონადირუშა. გილართეს ბრელი, ინადირეს დო ჸუდეშა ქუმორთესჷნი, ძღაბი უარესო გორთუმე. - მუ ღორონთიში ჭყორინი რე, მუჭო ვემმაგორუ მა თეში წამალიშავა. თქუ ბოშიქ. - ასე ქომიჩქუ მუ მოსქილიდუანსჷნი, მარა შორს ორენდო მოშქურუნია - უწუ̄ ძღაბიქ. ითამუ ვაკოდუ ძღაბის რაგადი, მარა ბოშიქ ქარაგადაფუ. ჩხორო დღაში ოლუს გოლას თუნთი გუმარე ართი დო ეთიში თომა უთუო დუმოსქილიდუანსია - თქუ ძღაბიქ. გიმილუ ბოშიქ დო ქუწუ̄ მუში გაჭირება კერი დო გერს. - გაჸუნუთ ჩქი ხოლოვა - უწის ენენქ დო მიდართეს არძაქ ართო, მეულანდო მაჩხორა დღას ქიმერთეს თუნთიშა. თუნთიწკუმა ხოლო თეში ქიმინეს, მუჭოთ კერი დო გერიწკუმანი. მუჭოთ კერი დო გერი ქოძირუ თუნთიქჷნი - გეხარუ, რადგანს თენეფი თიში ჯიმალეფი ჸოფედესჷნი. თუნთიქ ხოლო დეჯიმალუ ლევანს დო უკული უწუ̄ მუშა რე სქანი საქმე, მუ გიჭირსია. - ათაში დო თაშიე ჩქიმი გაჭირება დო აკა სქანი თომა ოკო გამკისოფე დო ჭიჭე ქომუჩათიე. - მა გაჸუნუქ თვითონ დო იბდათი ართოვა - თქუ თუნთიქ.</p>
   <p>გიაჸუნეს არძაქ ართიანს დო ქიმერთეს ბოშიში ჸუდეშა. გაჩენდეს ენენქ ჸუდეში წოხოლე დო ბოშიქ მინილუ მუში დაშა.  გელეღუ თუნთიში თომა დო ქიმწუდუ ორთუმელიშა. გიმილუ ბოშიქ დო მიდართეს ონადირუშა. კინოხუ ნდიქ მიკილუ ძღაბიშა დო უწუ ნამუდა - ართი ფუთი საპონი ქუმაღალაფე სქანი ჯიმასია, დო დუდი გიბონი ჯიმავე უწია; მუჟანსჷთი დუს გეიჟვეპურანსიე, თოლეფიშა ხოლო გასუმალაფე საპონია დო მუჭო თოლენს დოჭუნსჷნი, ხათე დოჭუტუნს ინა თოლენსია, ითიმწკუმა მა გაგმოვსხაპუნქ ოთახიშე, უცბათ მუკურთანქ დო კისერს გამკუტახუნქია; უკული იფცხოვრათ ჩქი ჯგირო დო სქვამას, მითინი ვეჸი ჩქინი უჩაშია. - ძალამი ჯგირია - უწუ̄ ძღაბიქ.</p>
   <p>ქუმორთუ მაჟირა დღას ბოშიქინი, ძღაბიქ ქუმაღალაფუ ართი ფუთი საპონი დო ქასუმალაფუ, მუჭო ნდიქ დაგურუნი თეში. ნამუშვანს ბოშიქ თოლეფი დოჭუტუნი, მიკილუ ნდიქ, მუკურთუ კისერს დო მიკი გამკუტახუ. კისერი მუკოტახილი ბოში გალე გაგმაჸოთეს. მუჭო თენა ქოძირეს დო დიჭყეს არძაქ გარა, გერი ქოზურზულანს, ქინგარა ღეჯი, ქირი, ლაკვი დო თუნთი. ბოლოს ლაკვიქ უწუ̄ ქირს - მუჭო გეისვირთანს ქირი ნინძგინი, სქანი გურიშენი ტყურათი იგუო ლევანქ ჩხორო თუმანი. ქიანას სი გილაფურინუნქ მიკი-მიკი დო ღურელიში ოსქილიდაფარიწამალი სი ოკონო ვაიჩქუდასიე. -</p>
   <p>ქირქ იფიქრუ, იფიქრუ დო თქუ̄ - ქო, ქომიჩქუ დასურო ღურელიში გათელებერი წამალია. ათაქი, ხოლოს ართი წყარი მეკანკალანს, ეთინა ქიმიბღათ, ქიგნუვობათ ლევანს დო ხათე ხოლო გეთელებუნია.</p>
   <p>მიდართუ ლაკვიქ დო ორკოლი გეგმაკეკელუ, კერს ჩქვას ქუმაბუმეს დო მიდართეს წყარიშა. გეიობეს წყარი, ქიმიღეს დო ქიგნაბეს ლევანს. მუჭო ქიგნაბეს დო - გეთელუ ლევანქ. გემნარაგუ ჸუდეშა დო დოჸვილუ ნდი. დას უწუ̄ - სი ჩქიმი მოღალატე ჸოფერექი, მარა მა ვარჸვილუნქ სია. ქემეჩუ ჟირი ცალიორი სენი დო უწუ̄ - მა ართი წანამოწანათ გემგეთხუებუქ სი დო ათე ჟირი სენს დოიტენქ. ართი სენს ჩქიმოთ გიობი ჩილამური დო მაჟირას ნდიშოთია. ართი წანაში უკული ქუმურქინი, ჩქიმი სენს მეტი ჩილამური ქიგვოხვილევადა, მიდაგიჯუმანქ დათია, ვარდა ვარია. გიმილუ ბოშიქ დო ეკაჸუნეს არძაქ უკახალე. იდეს, იდეს დო ართი ზღვა პის ქალაქიშა ქიმერთეს. ქალაქი ჸოფე დასურო ძალამი დიდი. მიშელეს მიშახალენი, ზღვა პის ართი ბარჯგი ქეკოშქუნ დო ბარჯგის ქიმკოკირუ ართი ცირა. ქიმერთეს ხოლოშანი, ათე ცირა ირიათო ქინგარს. ლევანქ უწუ̄ - მუ გონგარუანს სია. ვარა მუშენი რე მუკოკირუქ ბარჯგისიე. ძღაბიქ უწუ̄  - ვა̄რწყექო, ქალაქი უჩათ გოქიტილი რენიე! ათე ზღვაშე გვერშაპი ეკმურსუ ირ დღას დო ხენწიფეშა აფუუ მოჩინელი ნამუდა, თითო კოჩი დახვამილუას ათე მერჩქინელი ადგილსიე. ხენწიფექ ვარენო ვარია ქუწუასჷნი, თელი ქალაქის მოსპენს გვერშაპი, ფერი დიდი რე თინავა. ხენწიფეში ზოჯუათი, თითო ჸუდეშე თითო კოჩი გეგმიჸონეს დო არძა გვერშაპიქ გეჸინტუ. ასე მა ქუმმოჭირინუნი თენა რე, მა ვორექ ხენწიფეში ცირა სქუა.</p>
   <p>ქიმერთუ ლევანქ, გემკოწყუ ძღაბი, გეშათხორუ დიხა დო თექ ქედნახუნუ.</p>
   <p>ლაკვიქ ქუდა̄ნწყუ̄ მაჩხუბარო მუში მაჸალეფი კერს უწუ̄ - სი ზღვა პის გაჩენდია, მუჭო ვარენო ხოლოშა ქუმორთას გვერშაპიქინ, სქანი ჩქვა ქუმკუჸოთი დო ეკი გეკაჸოთია.</p>
   <p>თუნთის უწუ̄ - სი ქუმკუდვი სქანი თათი დო გერს ქაწურაგვე. - გერი, სი სქანი მანგარი დუდი მიოგი დო ლევანს ქაწუჯგვაჯგეე. - ლევანი, სი გიაშქვი სქანი ლეკური დო შქას გოჭკირი გვერშაპი.</p>
   <p>ნამუშვანს დოღურუ გვერშაპინი, - ქირი, სი ქიგიოფურინი დო ვამკიტუე თეში ჭკომი თიში ხორცია - უწუ̄ ლაკვიქ. ქუდუდოხოდუ არძას ჭკუაშა ლაკვიშ დუნანწყუა სიტყვაქ დო მუჭო თიქ თქუნ თეში ქიდებარგეს.</p>
   <p>ვაჲშურთუმუ ბრელი ხანს დო გვერშაპი ქუმოჩურუნს ზღვათ, წყარს ოღურალო ქუმარჩანს. ჭე მაკინუ ხოლოშა დო მიოძახუ გვერშაპიქ - მუ დო მუ სულიერი კოჩი რექი, მა ხენწიფექ კოჩი მიკომკირუ ბარჯგისანი თინაში მუკონწყუმა გაბედია. - მუ კოჩი ვორექდა მა ვორექ ლევანია - მინაძახუ ლევანქ. - სი რექდა, ოკო ქუგოძირე სქანი თოლისერია - უწუ̄ გვერშაპიქ. - ქუმოძირანქდა ქუმოძირია, - აბა სი დო აბა მავა - თქუ̄ ლევანქ.</p>
   <p>მოლასოფუ გვერშაპიქ გურმულირო დო მუჭო ძგას დეხოლუნი, მუკუდუ კერქ ჩქვა დო გეკაჸოთუ ეკი. გეკაჸოთუნი - თუნთის ქაწუოლუ წოხოლე. თუნთიქ მუკუდუ თათი დო გერს ქაწურაგუ, გერქ მიოგუ დუდი დო ლევანს ქაწუბაზუ. ლევანქ გიაშქუ ლეკური დო შქაბანიას გაჸოთინაფუ. ქირქ ქიგიოფურინუ დო მუთი ხორცი ქუღუდუ გვერშაპისჷნი, არძა ოჭკომუ. თიჯგურა დიდი ქოჸოფედუ თე გვერშაპი ნამუდა, ართი ჟირი საჯენი ქიჸუაფუდუ ზღვა პის ძვალი  გეხიბუდუნი. ნამუ შვანს გვერშაპი დოჸვილესჷნი, ე ძღაბიქ გეხარუ დო ლევანს უწუ̄ დიხაშე გეშეჸონესინი - ჸუდეშა მოლაზოჯითია.</p>
   <p>მოლართეს არძაქ ართო დო ქიმერთეში დოხორეშა. ქიგეგეს გვერშაპიში ჸვილუანი, იჸუ̄ დიდი ამბექ. თელი ქალაქიში კათა არძა გახარებული ორდეს დო ლევანს უმარდუდეს. ხენწიფექ ათე მუში ოსურ სქუა ჩილო ქიმიათხუ ლევანს. ორე ლევანი ხენწიფეში დო გილურს ონადირუშა.</p>
   <p>ათენერო მოკილუ ართი წანაქ.</p>
   <p>ლევანქ უწუ̄ კერს, თუნთის, ლაკვის დო ქირს - - მორთი, მიფშვათ დო ქიბძირუათ ჩქიმი დო მუჭორენ დო მუჭო ვარიე. - ძალამი ჯგირია - თქუეს დო მიდართეს. ქემერთეს დო ძირესჷნი, ნდიშოთი სენი დუტუნი თინა დას დუდიშახ ეუშაფუდუ ჩილამურითი, ლევანიში სენიშა შურო ართი ჭვეთი ჩილამური ვეგეუბუმუდუ.</p>
   <p>ეწყინუ ლევანს, მარა იშენით ეცოდუ მუში დაქ დო მიდეჯუმუ ხენწიფეში დოხორეშა. ორენა ხენწიფეში დოხორესჷნი, ართიშახ დაქ უწუ̄ ჯიმას - მიდამიჸონი დო ქუმოძირი, ღორონდგიე, სი გვერშაპი გიჸვილუნი თიში ძვალეფი ეკოხიბუ ზღვა პისია იჩიებუნანი თინავა. - ჯგირია - უწუ̄ ჯიმაქ.</p>
   <p>მიდეჸონუ დო ქაძირუ გვერშაპიში ძვალეფი. ძღაბიქ ქემერთუ, გაჯინუ ვიშოთ, აშოთ. უკული ქემერთუ დო ართი ჭიჭე ძვალი გემკოტახუ. ქელედუ თე მიკნატახა ძვალი ჯიბეშა ძღაბიქ დო დირთეს დოხორეშა.</p>
   <p>თურმე ათე ართი ძვალს მითი დუდიშა ვარენო მიდვანსჷნი, არძა დუნოღურუე.</p>
   <p>დოჭუ̄ ძღაბიქ ბალიში, მიშახალე თე ძვალი ქიმშადუ დო ლევანს ქჷმუღუ საჩუქარო. ლევანქ მუჭო დუდი ქიგედუ თე ბალიშის დო, ხათე შური გოფარსალუ̄. ქიგეგუ ქიანაქ ათეჯგურა ჯგირი კოჩიში ღურანი, აკიშაყარეს ირკოჩქ.</p>
   <p>ვეზირენქ იჩის ბრელი - მუ ბღოლათ ათე ჯგურა კოჩიში სხეულსია.</p>
   <p>ართიქ თქუ - ჯას ქიგმაბდვათია, მაჟირაქ - დიხას დოფთხორათია, მასუმაქ - ოხვამეს ქიმლაბდგათია... მარა ლაკვიქ აკას ვედუჯერუ დო თქუ - ნამუდა კუბოს ქედნუოსვანჯუათ, ნიშის ქედნობდგათ დო ზღვას გილაჩურასია.</p>
   <p>დეჯერეს თენა არძაქ. გეგმანწყის ნიში, კუბო, ქენასვანჯეს ღურელი დო გუტეს ზღვაშა. გილაჩურუნს ზღვას ნიში მიკიმიკი ქიანას.</p>
   <p>წანმოწანაშე ართიშახ ათე ქალაქის ქუმკადირთუდუ. მიდართეს ლაკვიქ, კერქ, გერქ, ქირქ დო ქიმიღეს მასქილიდაფარი წყარი. გეკაჸოთეს ნიში, გონწყეს კუბო დო ქეგნაბეს ლევანს წყარინი, გეთელუ ლევანქ.</p>
   <p>ქუმორთეს ხენწიფეში დოხორეშა დო ირ კოჩი გახარებულირე, ლევანი თელი ქოძირესინი.</p>
   <p>ქიგეგეს, მუჭო დაში მუნანწყუარდუ ლევანიში ღურანი.</p>
   <p>ქუდოხოდეს ვეზირენქ. ართიქ შქვიდაფა გინუჭყვიდუ. მაჟირაქ ტყვიათ ხუალა.</p>
   <p>ლაკვიქ ენა ვედეჯერუ. ლაკვიქ თქუ̄ - ბუხარს ქიმშუაშენათია, თუდო დაჩხირი ქეთურზათ დო თიში კუმათ დუვოშქვიდუათია.</p>
   <p>თეში ქიმინეს გაშენეს ბუხარი, ძღაბი ჟი ქიმშაშენეს, სოთინი ვარტინედუნი თეში, თუდო დაჩხირი ქეთურზეს დო დაშქვიდეს.</p>
   <p>ლევანი, კერი, გერი, თუნთი, ლაკვი დო ქირი ხენწიფეშა დოხორეს ცხოვრენდეს დიდებულო, ირ კოჩი გახარებული ორდუ დო მადლობელი ლევანიში მუში ჯგირი კოჩანაშენი, ჯგირიში ქიმინუაშენი.</p>
   <p>იოსებ ხურცილავა. სოფელი ლეძაძამე.</p>
  </body>
 </text>
</TEI>
