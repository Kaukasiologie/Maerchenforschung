<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">231. ა̈მირა̈ნ ი და̈ვ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    <idno type="gnd" corresp="https://d-nb.info/gnd/133557154">133557154</idno>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. III ლენტეხური კილო. ტექსტები შეკრიბეს და რედაქცია გაუკეთეს ვ. თოფურიამ და მ. ქალდანმა. მასალები ქართველურ ენათა შესწავლისათვის IV. [Svanuri ṗrozauli ṭeksṭebi, III: Lenṭexuri ḳilo.Ṭeksṭebi šeḳribes da redakcia gauḳetes V. Topuriam da M. Kaldanma. Masalebi kartvelur enata šesc̣avlisatvis, IV.] </title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>გამომცემლობა "მეცნიერება"</publisher>
     <date when="1967">1967</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865542/racha-lechkhumi-and-kvemo-svaneti.html">Racha-Lechkhumi and Kvemo-Svaneti</region>
       <district ref="https://www.geonames.org/613225/lentekhi-municipality.html">Lentekhi-Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865542/racha-lechkhumi-and-kvemo-svaneti.html">Racha-Lechkhumi and Kvemo-Svaneti</region>
       <district ref="https://www.geonames.org/613225/lentekhi-municipality.html">Lentekhi-Municipality</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_1060">
    <body>
      <head>231. ა̈მირა̈ნ ი და̈ვ</head>
      <p>ლჷმა̈რდელიხ ეშხუ ჲეხვ-ჭა̈შ. ხა̈ჸენახ ჲერბი დენაგეზალ. ეშხუ (10)ლეთ ხოქვა მინე მუს გეზელილიშვდ : -- ინა̈რ (\ იმნა̈რ) ლოქ დემ ხოპატრონეხ მინე დაბს?</p>
      <p>გეზელილს ხოქვახ: -- იმე ლოქ ხუღვახ (\ ხუვახ) მინს დაბ?</p>
      <p>ეჩქა ქახოთონა მამას დაბ მინეშვდ. ა̈მეჩედელი ხოშა უდილ. ლახო'ედნა ნიორა̈ ი შუკუვა̈რქა ათოშიდა. ა̈მეჴედელი და̈ვი დედე (15)ი ჟ'ახოკინკვლა ეჲ ნიორა̈ ი სკა ლახოსიპა მიჩა კალხოჲსა ი ჩვენ ათოჴანა დაბ ხოშა უდილს, ეჩქა დია̈რ ახაიდნა. ახო'ენა მიჩა დის ხორვა უდლა̈შვდ დია̈რ. ასაჭემა ალ ნიორა̈ჲ ქვინს ი სკა ლახოსიპა და̈ვი კალხოჲსა. და̈ვი დედეს ლახოტულა ალ დენა̈ჲშვდ: -- სკა ლოქუ ანჩეს, ედო მიჩა გეზალ ლოქ ე{რ} ანჴედენი, ჩუ ლოქ იზვები!</p>
      <p>(20)ჟ'ა̈მეჩედელი დელფა̈ნხოჟი ალ დენა ი ჩვათოპეჟვნა და̈ვი დედეს ალ დენა. ა̈მეჴედელი ნებოზს და̈ვ ლათხუარხენ ი ხოქვა: -- ადა̈მია̈ნი ქვინ ლოქ ხოჴან. ეღო ლოქ ა̈რ (\ ჲა̈რ) მეჴედ მინეშხო ლა̈დეღი?</p>
      <p>და̈ვი დედეს ჩვა̈თოვომა: -- და̈რ ლოქ მეჴედელი ლა̈დეღი ამოჩუ</p>
      <p>(\ ა̈მეჩუ).</p>
      <p>(25)სკათაკვიშა და̈ვ მიჩა დის: -- ქა ლოქუ ხექეს, ა̈რ ლოქ ა̈მეჴედ ლა̈დელი ამოჩუ?</p>
      <p>ეჩქა და̈ვი დედეს ქა ლახოკვიშა, გაცხად, მიჩა ჲეხვიაქ ლოქ ა̈მეჴედელი ი ნომა ლოქუ ლალემეს ი ქა ლოქ ხა̈წვენე.</p>
      <p>ქახოჴიდა, გაცხად, და̈ვი დედეს ალ დენა. და̈ვს ლახალატა ი (30)მა̈დ ლახომა. მერბა ლა̈დეღ აჲაღ (\ აჯაღ) ა̈მეჩედ და̈ვ ლათხუარხო. ა̈მეჴედელიხ ალ დენაჲ ლაჯვმილა. ლახოტულა და̈ვი დედეს: -- ჟი ლოქუ ანჩეხ, ედო (\ ოდო) მიჩა გეზალ ლოქ ენ ანჴედენი, ჩუ ლოქ ჯიზვებიხ!</p>
      <p>ჟ'ა̈მეჴედელიხ, გაცხად, ალ დენა̈ჲ ლაჯვმილა. ლახარახ ხვა̈ჲ ხა̈ნ (35)ი ა̈მეჴედელი ა დენა̈ჲ ჭაშ (ჲდა̈ვ). ხოქვ', ერე: "და̈რ ლოქ მეჴედჷ ლა̈დეღი ამოჩუ?"</p>
      <p>და̈ვი დედეს კა̈ცხეში ჩვათოვომა, მარე ეჩანღო ქა ლექვის ხადა. <pb n="273"/>  და̈ვი დედედ ხა̈ქვ და̈ვს: -- მიჩა ჲეხვი ლაჯვმილა ლოქ ა̈მეჴედელიხ. ჩუ ნომა ლოქუ ლალემეს ი ქა ლოქ ხა̈წვენი.</p>
      <p>ქა ხოწვენა, გაცხად, ალ ლახვბა. და̈ვს მა̈დ ლახომა ალმინ. მიჩა ნათხუარე ათოტუფურახ ი ჟ'ენ ახოჯაბახ ეჩქა და̈ვს ალ (5)ლახვბა̈ჲშვდ ხოქვა: -- ჯიჯვა̈რ ლოქ ხოცხახ ა ლეღვ ლოქ?</p>
      <p>ეჩქა მა'ალშვ ხოქვახ ლახვბას: -- ჯიჯვა̈რ ლოქ ხოცხახ.</p>
      <p>და̈ვ ლეღვს იზვები ი ჯიჯვა̈რს ხოშდე ალმინს. ეჩანღო ხოქვა: -- ჭიქშვ ლოქ ხოცხახ ღვინალა̈ ლითრე ა ყა̈ნწშვ ლოქ?</p>
      <p>ალ ლახვბას ხოქვახ: -- ყა̈ნწშვ ლოქ.</p>
      <p>(10)გაცხად, ყა̈ნწშვ ხა̈თრინენა ალმინს ღვინალს. ჩვენ ა̈დშტჷმანხ. ეჩქა ხა̈ქვ და̈ვდ ლახვბას: -- ბაგისა ლი'ვნა̈ლ (\ ლიყვნა̈ლ) ხოცხახ ა ლა'ვრაჟი?</p>
      <p>მა'ალშვ აჲაღ (\ აჯაღ) ბაგისა ლი'ვნე ხა̈ქვხ. ჩვადავურდახ (\ ჩვადაყურდახ) ალ ლახვბა ბაგისა.</p>
      <p>(15)ძინა̈რს, ჟ'ენ ანგან და̈ვ, ხა̈ქვ მიჩა დის: -- დია̈რ ლოქ ხაკუ!</p>
      <p>მიჩა დიდ ხა̈ქვ: -- ბაგისა ლოქ ა̈რიხ ჲერბი ლახვბა ი ჩუ ლოქ ლალემეს.</p>
      <p>ქაჩად ბაგხო ი ეშხუ მუხვბე ეჩეჩუ ლალემ, მერბე ცხეკხო ადა̈ჲე, ეჩე ლალემ.</p>
      <p>(20)ლახადახ ხვა̈ჲ ხა̈ნ ი გეზელილ დეს' ახოჴად მინე დის. ჩვასკურდა მინე დი ი იგვა̈ნი: -- მიჩა გეზელილ და̈ვს ლოქ ხარი ლჷმე!</p>
      <p>აჩად მეთერხო ალ ზურალ ი მეთერდ ხა̈ქვ, ერე: "ეშხუ ვისკვ ლოქუ ადახუტურე აშირდ ი ლა̈დეღისა ლოქ ხიზობდა̈ს თვით სემი ნა̈ხვიტს ი ლა̈ხევედი ლოქ ეშხუ ჭყინტ ი ეჲს ა̈მირა̈ნ ლოქუ (25)ასაჟა̈ხ.</p>
      <p>ამჟი ჩვემინ ალ ზურალდ, გაცხად, ი ქ'ენ ადაგათვე ალ ვისკვა̈რ, ლა̈ხევოდან ჭყინტ ჲ ასაჟა̈ხ ა̈მირა̈ნ. ალ ჩხარა თვე ეჯჟი ანჩად, ერე ქა̈მხო დესა ხოსკიდნა. ეჩანღო ქაჩად ქა̈მხო. ეჲ (\ ეჯი) ჩიჲს უნა̈ხველდ ხე'ადდახ. ბეფშ ერ ეშხუ ზა̈ჲსა იცხემნოლ, ეჯზუმს (30)ეჯი ეშხუ ლა̈დეღ იცხემდა. ჩხარა ლუთვე ერ ლას, ჩხარა ლჷზა̈ს ხაჯონდა. ეშხუნ ა̈მირა̈ნდ კოკა ა̈თოკუშურე მინე მეზოა̈ელ ზურალს. ეჲემდ (\ ეჯემდ) მა̈ჩ ადაჭათვნე ი ხა̈ქვ: -- მიჩ ეჯი მა̈დ ლოქ ხოშკურ, მიჩა ლახვბა ი მიჩა დაჩვირ ლოქ და̈ვს ხა'ა. აჩად ა̈მირა̈ნ ა̈გხო ი ხა̈ქვ მიჩა დის: -- ქა ლოქუ ხა̈ქვ, ხა̈'ენა ლოქ მიჩ (35)ლახვბა ა მა̈დე?</p>
      <p>მიჩა დიდ კა̈ცხეში ჩვათოვემ, მარე ეჩანღო ქა ლექვის ხადა. ა̈მირა̈ნდ ხა̈ქვ მიჩა დის: -- ლევიზ ლოქ ახომარე ი ღჷრი ლოქ მიჩა ლახვბა̈ჲშ ი დაჩვრა̈ ლა̈თხელიხო".</p>
      <p>მიჩა დი ვარს ხა'ლა. მარე ა̈მირა̈ნდ მა̈დ ა̈ნჟომე ლიზი. აჩად <pb n="274"/>  ა̈მირა̈ნ და̈ვი ქორხო. ნებოზს ახჴად და̈ვ ი ხაჴვ: -- ადა̈მია̈ნი ქვინ ლოქ ხოჴან. და̈რ ლოქ მეჴედჷ ა̈მოჩუ?</p>
      <p>ა̈მირა̈ნს ხოქვა: -- ჯე ლოქ ა̈მეჴედ, მა ლოქ ხაკუ. ჯე ლოქ ლი მიჩა ჲეხვი ჯუმილ. (5)-- ავე ქა ლოქუ ანჩეს ი ჩუ ლოქუ ადატუფურას მიჩა ნათხუარე.</p>
      <p>ქა̈მეჩედელი ა̈მირა̈ნ. ვოდდო და̈ვ ეშხუს ადატუფუროლ, ეჩქად ა̈მირა̈ნ აშირს ატფურა. ხანაბაჟჷნდა და̈ვს ა̈მირა̈ნი ამჟი მოქცევა. ჟ'ენ ახოჯაბახ ლეღვ, და̈ვდ ხა̈ქვ: -- ლეღვ ლოქ ხოცხა ა ჯიჯუვა̈რ?</p>
      <p>ა̈მირა̈ნს ხოქვა: -- აშტ ლოქუ ანა̈ჲე ამოხ ლეღვ. იმესკია̈ (\ მესკია̈) (10)ჟეღ ლოქ ლი, ერე ჯიჯუვა̈რ ლოქ ლალემეს!</p>
      <p>ქახოშიდა და̈ვს ლეღვა̈რ ა̈მირა̈ნიშვდ. ლეღვს ჩვენ ლჷმა̈ზვებლი - ა̈მირა̈ნ, ჯიჯუვა̈რს და̈ვს ხა̈შდინენა. ხანაბაჟჷნდა და̈ვს: -- იმვი ლოქ იშტა̈ბ ალე?! და̈ვდ ხა̈ქვ ა̈მირა̈ნს: -- ყა̈ნწ ლოქ ხოცხა ა ჭიქ. (15)-- აშტ ლოქუ ანა̈ჲე ამოხ ჭიქა, ყა̈ნწ მა მიჩა გვეშ ლოქ ლი. --</p>
      <p>ქა ლევედი ხადა და̈ვს ჭიქ. ჩვენ ალდია̈რელიხ ხოჩამდ, და̈ვს ხოქვა ა̈მირა̈ნიშვდ: -- ლა'ვრა ლოქ ხოცხა ა ბაგ? -- ლა'ვრა ლოქ. იმესკია̈ ლოქ კუმა̈შ ლი ჯე ა?</p>
      <p>გაცხად, ჩვათო'ვინახ ა̈მირა̈ნ ლა'ვრა̈ისა ი და̈ვს ბაგისა ხა̈რენა - (20)ლე'ვნა̈ლ. ძინა̈რს ჟ'ენ ანგან და̈ვ, გა̈ჩი ლა̈შერას ლახადა. ალ დვრეჲსა, ეჩა̈ გა̈ჩი ლიშერალ, ჟ'ანგან ა̈მირა̈ნ ი მერბა ვოთა̈ხხო აჩად. მიჩა ლა'ვრაჟი მჷთაქა ასადე. ჟ'ენ ანაშერე და̈ვდ გა̈ჩ, ქაჩად ლა'ვრახო ი ა̈მირა̈ნი მა̈გიერ მჷთაქა ჩვადაპინტრა̈კე ი ხა̈ქვ: -- მიჩა ჯა̈ვრ ეი ლოქ ახოშიდენს! (25)ეჩანღო ჩვადყურდა (\ ჩვატყურდა) და̈ვ. მიჟ ერ ა̈ხეწად, ეჩქა ჟ'ანგან და̈ვ ი ჟ'ანგან ა̈მირა̈ნ ლა̈ჲ. ათხე ათანაბაჟჷნდა და̈ვს ი ხა̈ქვ: -- დესა ლოქ ხოჴეფახჷ მიჩა̈შვდ ზჷსყა̈რს? -- დესა ლოქ. -- აეე (\ აღვე) ქა ლოქუ. აჩეხ მინდორხო (\ მინდვერხო) ი (30)ჩუ ლოქუ ა̈დბჷრგიელანხ (\ ა̈დბორგიელანხ), ხედი ლოქ ა̈ხენწირიხ!</p>
      <p>ქა̈მეჩედელიხ მინდორხო ი ჟ'ახანწირნა ა̈მირა̈ნ და̈ვს ი ჩვასოფიშტვა. ა̈მირა̈ნდ ხა̈ქვ და̈ვს: -- ქა ლოქუ ხა̈ქვ: იმე ლოქ ხა'ა მიჩა ლახვბა, ედო ჩუ ლოქ ადგა̈რი. ათხე!</p>
      <p>ეჩქა და̈ვდ ხა̈ქვ ა̈მირა̈ნს: -- ნომა ლოქუ ადაგარის ი ქა ლოქ (35)ხექნე: მიჩა ჴა̈დისა ლოქ ერ კოლოდოლ ა̈რი, ეჩეჲსა ლოქ ა̈რიხ მიჩა ჲერბი ლახვბა. პლატვიკვ ლოქ ახაჭემის ნინჩუვა̈რქა ი ჟი ლოქ იხოჩა̈ვიხ.</p>
      <p>ჩვათოცვიბა ა̈მირა̈ნს და̈ვ ი ჟი ანალუა̈რე მიჩა ჲერბი ლახვბა ი და̈ვ ჩვადაგა̈რ. და̈ვი დედე ლა̈ჲ ჩვადაგა̈რ. აჩადხ მიჩა ჲერბი ლახვბა <pb n="275"/>  ბა ი მიჩა დაჩვირ. ეშხუ მინდვერისა ჩუ ლახაგედდა ა̈მირა̈ნს.მიჩა ლახვბად ხა̈ქვხ უშხვა̈რ: -- ალეს და̈ვ ლოქ ათოდაგარა, მინს ლოქ ჲედურ იმს ლოქ ხეჩოხ!</p>
      <p>სკა ლახოკენახ ეშხუ მეგამა̈შვდ. მინე დაჩვირ დემ იჩო ა̈მირა̈ნი (5)სკა ლიკენეს. ეჩანღო ა̈მირა̈ნ ჟ'ანჲაცხ. ა̈სსკიდარე ი და̈რ ა̈რიხ ეჩეჩუ. ღერბეთ ანარშიენ ი ლა̈ქვ: -- ავე ჯე ლოქ ლესეს ლჷქა̈დ, ეჩქა ამოჩუ ლოქუ ალდაგა̈რ, ნომა̈ჲ (\ დომა̈ჲ) ეი ლოქუ ახო'ვუფა ალე!</p>
      <p>გაცხად, ჟ'ა̈ნ'ვიფ ალე ი ხკადჴად კალისა. ლახატულე მიჩა (10)ლახვბას: "ჟი ლოქუ ახოფიშტვხ ალ ტოტა̈რ". ქანჩადხ მიჩა ლახვბა შკურა̈ლდ ი ჟ'ახოფიშტვხ ტოტა̈რ.</p>
      <p>ა̈მირა̈ნდ ხა̈ქვ მიჩა დის: -- ლევიზ ლოქუ ახომარე ი ღჷრი ლოქ. ალმინეცა̈ხენ დემ ლოქ იჩერა̈ვი!</p>
      <p>დემ იჩომდახ მიჩა დაჩვირ ი მიჩა დი, მარე ა̈მირა̈ნდ მიჩა მა̈დ (15)ა̈ნჟომე ი აჩად.</p>
      <p>ეშხუ მარე აჴა̈ნდა დაბისა. ვოშა ბელტს ქანაკვანე გუთა̈ნშვ, ეჩჩელდს ჩუ ურტყვი. ხა̈ქვ ა̈მირა̈ნდ ბელტიყლაპია̈ს: -- იმ ლოქ ხაშტაბა, ჭირა! -- ა̈მირა̈ნს ლოქ და̈ვ ათოდაგარა, ჯე ალ ბელტა̈რს დეშ ლოქ (20)ადურტყვინეუ? -- ავე ჯე ლოქ ლი ა̈მირა̈ნ ი ლახვბა ლოქუ ლესეხ!</p>
      <p>ასხრიხ ი ა̈სწვენეხ ეშხუ მარე. სემი ყურდღელს ქა ფიშტვე ი სემედას ეშხუ ტოტშვ ჷრმი. ათანაბაჟჷნდა ა̈მირა̈ნს: -- იმეი ლოქ ჷრმი სემი ყურდღელს აშხუმდ -- სემი 'ურდღელს (\ ყურდღელს) (25)ლოქ მა̈დე ი ა̈მირა̈ნს და̈ვ ლოქ ათოდაგარა. -- ავე ჯე ლოქ ლი ა̈მირა̈ნ ი ლახვბა ლოქუ ლესეხ!</p>
      <p>გაცხად, აჩადხ ალმინ. ლა̈ჲსკიდდახ ეშხუ ორმო ლექვა, ა̈სწვენეხ სემი მზითუნახა̈ვ. ა̈მირა̈ნდ ლა̈ქვ, ერე "ჩუ ლოქუ აჩეხ ი ჟი ლოქუ ანჴჷდვხალ სემი დენა!"</p>
      <p>(30)ჩვადაუზეხ ბელტიყლაპია̈. ხჷნსკახოჩუ ერ მა̈დ ლას მეჩედე, ლა̈ჲტულე: -- იშხი ლოქ! -- ი ჟი ლეტხე ხადახ.</p>
      <p>ეჩანღო ყუდღელისჭერია̈ (\ მჷრმი) ადაუზეხ. ეჯემდ (\ ეჲემდ) ლა̈ჲ ამჟი ლა̈ქვ.</p>
      <p>ათხე ა̈მირა̈ნ აჩად. ჩვენ აჩად თელდ ძირხო. ლახატულე (35)ბელტიყლაპია̈ს: -- ალ დენა მიჩ ლოქუ ხადეს (\ ხადა)!</p>
      <p>ი ჟ'ანაუზე ალ დენა.</p>
      <p>ეჩანღო ყურდღელისჭერია̈ს ხა̈ქვ: -- ალ დენა მიჩ ლოქუ ხადეს!</p>
      <p>ათხე მიჩა̈შვდ ხორვა დენა ასად ი ხა̈ქვ ა̈მირა̈ნდ ალ დენას: -- ხუნკვი ჯე ლოქუ აჩეს ჟი!</p>
      <p><pb n="276"/>  ეჩქა დენად ხა̈ქვ: -- ჯე ლოქ მა̈დე ი ხუნკვი ჯე ლოქუ აჩეს, ედო უღალატვბენ ლოქ!</p>
      <p>მარე ა̈მირა̈ნდ ალე მა̈დ ა̈სიმნა̈რე. ჟ'ადაუზე დენა ი ჩვასად ჯე ორმოჲსა.</p>
      <p>(5)ჟ'ენ აჩად დენა თხუმდ, ეჩქა ჟ'ასალაფა̈რეხ ორმოს ლაფა̈რი ი ა̈მირა̈ნ ჩვიბ აცვირხ. ა̈მირა̈ნ მეშეხე გიცა̈რს ა̈თეჭამ ი ჩვადაჲე ჩუბებუა̈სხო. ჩვიბ ესრენიშ გველჲაშა̈პ ლიცს დემ ხა̈ნებე ხა̈ლხს. ადჴად ეშხუ მეჩი ზურალმო' ი ხა̈ქვ: -- ლიც დესა ლოქ ხუვაჷ? ლახაშას ლოქ!</p>
      <p>(10)ზურალდ ხა̈ქვ: -- ვოდდო ლოქ ეშხუ დენას ლახინეხ გველჲაშა̈პს ლეზობდ, ეჩქად ლიცს დემ ლოქ ხა̈ნებე. -- ავე ქა ლოქუ ლახომას შედა̈რ ი ლიცს ჯე ლოქ ანჴდე.</p>
      <p>ქა ლახოვოდა ბოთლა̈ლ, მარე ბოთლა̈ლშვ ა̈მირა̈ნს მა̈დ ხოჩომნა. ეჩანღო კუპრა̈ლ ლახოვოდა ი აჩად ალ ზღვახო (\ ძუღვახო), (15)იმა̈ჲჩუვა̈ ხელმწიფი დენა არდა. ალ ხელმწიფი დენა იგვა̈ნი. ხა̈ქვ ა̈მირა̈ნდ: -- ინა̈რ ლოქ იგვა̈ნი?</p>
      <p>ხელმწიფი დენად ქა ხა̈ქვ მიჩა მდგომიარობ.</p>
      <p>ა̈მირა̈ნდ ხა̈ქვ დენას: -- ჯე ჩუ ლოქ ლა̈ჲუჟი, მა̈ფეშა̈რ ლოქ ლი ი ერ ლოქ ე ანჴეს გველჲაშა̈პ, ჟი ლოქუ ანაჲეხენას!</p>
      <p>(20)ანჴად გველჲაშა̈პ. ალ დენად ლიჲეცხვნე მა̈ჩ ლახობედა̈ვე ა̈მირა̈ნს ი ქჷმარა̈ლ ახოშჷდდა. ეჲ ქჷმარა̈ლ ა̈მირა̈ნს ა̈სეწეფხან აბაყა̈რჟი. ეჩქა ჟ'ანგან ა̈მირა̈ნ ი გველჲაშა̈პ ჩვადაგა̈რ. სკასა'იე ხელმწიფი დენად ალ ლიცხოჲსა ტვეტ ი ზისხ ახებოლან გველჲაშა̈პიშ. ზისხა̈რ ტვეტ ჟ'ასადე ში'ჟი ა̈მირა̈ნს. აჩად ხელმწიფიშხო მიჩა (25)დენა. ათანაბაჟნდა ხელმწიფს მიჩა დენა̈ჲ ა̈გხო ლიჴედ. მიჩა დენად ქახომბა̈ვე (\ ქახოამბა̈ვე) იმა̈ჲჟი ლას გვეშ. ხელმწიფს ათახიადჷნდა ი ჟ'ა̈ნთხეხ ა̈მირა̈ნ ი ხა̈ქვ: -- მა ლოქ ხოცხა ათხე, მიჩ ლოქ ერ ლახომეხ?</p>
      <p>ა̈მირა̈ნდ ხა̈ქვ: -- მა̈ნმაბედიგვეშ ლოქ ხაკუ მიჩა, მხოლოდ ჟიბებუა̈სხო (30)ლოქუ ადაჲას.</p>
      <p>ასხრი ა̈მირა̈ნ შუკუვა̈რქა ი ადა̈ჲე ალ ლიც ეჲ ზურალა̈შხო, ხედვა̈ჲშხო ხუნკვი ადჴად. ეჩუნღო ანტახ ხელმწიფიშხო ი შუკვს ფასკვინჯი ცინდალა̈ლს იზობდა ცხა̈კვ ი ა̈მირა̈ნდ ჩვათანცვირნე ალ ცინდალა̈ლდ ქა ხა̈ქვხ მინე დის ალ მდგომიარობ.</p>
      <p>(35)ფასკვინჯდ ხა̈ქვ ა̈მირა̈ნს: -- მა ლოქ ხოცხა, მიჩ ლოქ ერ ახოსყას? -- მა̈დმა ლოქ ხაკუ მიჩა, მხოლოდ ჟიბებუა̈სხო ლოქუ ადაჲასქ. -- ალე ძღუდ ძნელ საქმე ლოქ ლი, მარე ჟი ლოქ ახოსყენე. <pb n="277"/>  ავე ჲერბეშტ ჴა̈ნ ლოქუ ანჴჷდეს ლევიზდ ი ჟი ლოქ ადა̈ჲეს ჟიბუა̈სხო.</p>
      <p>ხელმწიფეს ქა ლახოვოდა ჲერბეშტ ჴა̈ნ ა̈მირა̈ნიშვდ ი ათოჴიდ ფასკვინჯს. ფასკვინჯდ ჟ'ადა̈ჲე ჟიბებუა̈სხო ა̈მირა̈ნ.</p>
      <p>(5)ა̈მირა̈ნდ მადლობა ხა̈ქვ ფასკვინჯს ი ფასკვინჯ ჩვაჩად ჩუბებუასხო.</p>
      <p>ა̈მირა̈ნ სკა̈თეჲდა ბელტიყლაპია̈ს ი კურდღლისჭერია̈ს ი ალ სემი დენას. ჩვადაგა̈რ ბელტიყლაპია̈ ი ყურდღლისჭერია̈ ა̈მირა̈ნდ ი ადა̈ჲე ალ სემი დენა მინეშხო. ჲერბი დენა ქა ლახვემ მიჩა ლახვბას (10)ი ეშხუ ხორვილ მიჯემდ ა̈სცვირ.</p>
      <p>აჲსამეზრახ ღერბეთდ!</p>
      <p>საშა ქურასბედიანი. ხოფირი. მ. ქალდანი. 18.IX.1957 წ.</p>
    </body>
  </text>
</TEI>
