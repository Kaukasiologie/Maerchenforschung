<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">249. დაჴჷლ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project "Caucasian narratives in the discourse of comparative fairy tale research"</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/sc/sc.htm">TITUS</ref>
     <title xml:lang="kat">სვანური ენის ქრესტომათია. ტექსტები შეკრიბეს ა. შანიძემ, მ. ქალდანმა და ზ. ჭუმბურიძემ [Svanuri enis kresṭomatia. Ṭeksṭebi šeḳribes A. Šaniʒem, M. Kaldanma da Z. Č̣umburiʒem]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Zurab</forename>
        <surname>Chumburidze</surname>
       </persName>
      </name>
      <idno type="gnd" corresp="https://d-nb.info/gnd/103508031">103508031</idno>
     </author>
     <author>
      <name>
       <persName>
        <forename>M.</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>თბილისის უნივერსიტეტის გამომცემლობა</publisher>
     <date when="1978">1978</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
     <idno/>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_334">
    <body>
      <head>249. დაჴჷლ</head>
      <p>არდხ ეშვი ჲეხვ-ჭა̈შ. ეჯჲა̈რს ხორდხ სემი გეზალ. დი ჩვადდაგანხ (||ჩვათდაგანხ) ი მინე მუდ მერმე ჲეხვ 'ანჴიდ. ეჯი გეზლირს ხოლამდ ხეშდაბ. აშვჟი მიჩო მუდ ხა̈ქვ მაშენ გეზალს: "დაჴჷლ ესერ ადა̈ჲას ლავდაღთე! ა̈ლი ბეფშ ანჷგან (30) ი ადა̈ჲე. მასა̈რდ ადდიარავნე ხოჩა ლაჩახელისგა ი ეჩქანღვე ლა̈ხჭედივ: "ხაკლი ესერ მავ ლეზებ?" "ჯჲესერ ეშვი წვის დეშ იქმე". სგ'ა̈ნტიხ ქორთე, ჟ'ესა̈ბ ლათჴჷლლისგა. ქ'აჩა̈დ მიჩო მუ ი ლა̈ხჭედივ დაჴჷლს: "მაგვა̈რდ ესერ ოვბიზელი?" დაჴჷლდ ესვცა̈დ: "მოდმაგეშ ესერ ხომა, მჷტმად ესერ ოღღაგრა (||ოთდაგრა)". ეჩქას ქ'აჩა̈დ მუ ი გეზალს ხა̈ქვ: "იმღა 'სერ მოდე ოდდიარალნა (||ოთდიარალნა) (35) დაჴჷლ?" ი ანჴა̈დ ი ქორხენქა ქ'ადგენე. გეზალ აჩა̈დ. მერმა ლა̈ღეღ ნენსგა̈შ გეზალს ხა̈ქვ: "ა̈ჩეს ესეროვ ი დაჴჷლ ესერ ადა̈ჲას ლალდაღთე (||ლავდაღთე)" ი ბეფშ ანჷგან ი აჩა̈დ. ეჯნემ დაჴჷლ ადა̈ჲე მაჩენ ლა̈დჲარალთე. ნებოზს ლა̈ხჭედივ დაჴჷლს: "მაგვა̈რდ ესერ ოვბიზელი? "ეჯჟი ესერ, ერე ბალა̈ხიშ ესერ ლა̈სგიდჟი ხოლა გვი ხედი" ი ანტიხ ქორთე. ეჯნემი ჟ'ესა̈ბ მერმა მუხვბაშალ ლათჴჷლლისგა (40) ი სგ'აჩა̈დ მიჩო მუ ლათჴჷლთე ი ლა̈ხჭედივ დაჴჷვს: "მაგვა̈რდ ესერ ოდდიარალა ნენსგა̈შ ბეფშს?" დაჴჷლდ ესცვა̈დ: "ჯჲ ესერ ყა̈რლეჟა გარ ხა̈რდენა ი ეჩელეჟა იმ ესერ ა̈დდიარა̈ლისგვ". ეჩქას ქ'აჩა̈დ მიჩო მუ ი ნენსგა̈შ გეზალი ქ'ადგენე <pb n="231"/> ქორხენქა. მესმა ლა̈დეღ მაჰენ მუხვბილს ხა̈ქვ: "ადა̈ჲას ესერ დაჴჷლ ლალდაღთე ი მერმე ლახვბაშავ ესერ ნომა ჩემნეს!" ანჷგან ბეფშივდ ი აჩა̈დ ლავდაღთე ი დაჴჷლ ხოჩა ლაჩა̈ხვთე ა̈დჴერნე. ნებოზს ლა̈ხჭედივ: "სერ ესერ ხაკუმავ ლეზებ? დაჴჷლდ ესცვა̈დ (||ესვცა̈დ): "სერ ესერ დეშ ესერ იზბი" ი სგ'ა̈ნტიხ ქორთე. (5) ეჩეჩუ მერმე ლახვბაშალ ჟ'ესა̈ბ ი სგ'აჩა̈დ მიჩო მუ ლათჴჷლთე ი ლა̈ხჭედივ დაჴჷვს ი დაჴჷვდ ესვცა̈დ. "ბაჲგეშ ესერ ხომა. ქვიშაჟი გარ ესერ ესვბა. მა̈'სერ იწენი ქვიშაჟი?! ანჴად მიჩო მუ ი ეჯი გეზალი ქ'ადგენე ქორხენქა. მერმა ლა̈დეღ ჯინემ ადა̈ჲე დაჴჷლ ლა̈დჲარავთე. ჩვადდირე მეგჭად ი ხეშგიმ (||ღეშგიმ) ლა̈ხჭედივ: "ხომა' ესერ მა̈გეშა?" "მა 'სერ ხემი, ჭაობლისგა გარ ესერ ლჷმა̈რდ?!" (10) ეჩქას მუ გუდ აჴა̈დ, ერე დაჴჷლ იღვროვავ ეჯის ი სგ'ა̈ნტიხ ქორთე ი ჟ'ესბე ეჩეჩუ ი ქ'ადწაბურე ი ლოხვბინე მადრა̈ჴშვ ლიყერ ი ტუფ ჟ'ახგილ ლაყარშვ. ეჩქანღვე დაჴჷლ ქ'აფიშვდ ი "ჯჲ ესერ მიჩა გეზლირიშ ქა მჷჷნე ი მუთვფე ლი".</p>
      <p>მუ ქ'ა̈ჩად ი მიჩა გეზლირ ესღჷრდხ, ეჯი შუკვმიყ ჟ'ესჩოქოვან ი ლა̈ჲბინე ლიგვნი: "მინ ესერ მართა̈ლ ლჷმა̈რხ, მარე დაჴჷლს მიჩეშდ ოდღორვა (||ოთღორვა)". (15) სგ'ანტა̈ხ ქორთე ი მასა̈რდქა ხოღლივ მიჩა გეზლირს, მარე ეჯღაი დემეგ ანტა̈ხხ.</p>
      <p>ხოშა გეზალ ესღჷრდ ი მჷშკიდთელისგა ა̈თჴედჷნ. მჷშკიდცახა̈ნ ჩუ არდ მასა̈რდ ხა̈ნს. ეჩქანღვე ეჯნემ ხა̈ქვ მჷშკიდს. "ღჷრი ესერ ქორთე, ოდო სურუ სეუდ ესერ ახარა მიჩო მეშ". ანჴად ეჩქას მჷშკიდ ი ზა̈მ ი ყეშ ლახემ. ესხრი ნენსგა̈შ (20) მუხვბე ი სგ'ა̈ღჴედჷნ აშვ მეზგათე. ამეჩუ ჩვარდ ვა̈შია ხა̈ნს ი ხა̈ქვ ეჯი მეზგეს: "ღჷრჲ სერ ათხე მიჩო მეშთე, ოდო სეოდ ესერ ხარ". ანჴა̈დ ა̈ლი მეზგედ ი წელ ლახემ ი ხა̈ქვ: "ა̈ლი ესერ წელ ვარჩხილს ესერ ათავე".</p>
      <p>მაჰენ მუხვბე ესღრი ი სგ'ა̈თჴედჷნ ეშვი ხარა̈ტთელისგა. ა̈მეჩუ ჩუ არდ მასა̈რდ ხა̈ნს. ეჩქანღვე ხა̈ქვ ხარა̈ტს: "ღჷრი ესერ ქორთე. ოდო მიჩო მეშ ესერ სეუდ (25) ხარ". ანჴა̈დ ხარა̈ტ ი კომბა̈ლ ი ძაძრა ლახსაჩქვრე ი ხა̈ქ": "შომა 'სერ ერვა̈ ა̈ხშიალდეს, ჟჲ ესერ ა̈ნკჷდეს კომბა̈ლ ძაძრახენჟი ი ხექეს ესეროვ: "ქა'სეროვ ა̈ჩეს ხაჴჷდეს ესეროვ. ეჩქას ეჯი ქა 'სერ ღჷრი ი ატყცა̈ნი ესერ" ი ანჷგან ი აჩა̈დ მაჰენ მუხვბე.</p>
      <p>ხოშა მოხვბე ესღჷრდ ი ჟ'ესბურან ი სასტუმროთ' აჩა̈დ. ეჩეჩუ ლეზებ დემეგ (30) ხუღვანდხ ი ჩეინს ხაჴიდ ყეშ ი ეჩელისგა ლეზვბა̈რ ა̈ნმარან ი ლა̈ლემხ ლეზებ. ა̈მის ქა ხეწად სასტუმვრეშ გამგე ი ჩვატყვინე ეჯი მა̈რე ბაზი ი ისგლეთქა ქ'ოთქვით ი ჩვაშხვინ ზა̈მ ი ყეშ. ხოშა მუხვბე ჰა̈რიდ აჩა̈დ ქორთე.</p>
      <p>ათხე ნენსგა̈შ მუხვბე აჩა̈დ სასტუმროთე. ვარჩხილ დემეგ ხუღვანდ ი ხაჴიდ წელს პაღვირ ჴადვლისგა ი ვარჩხლა̈რ ანშჷდანხ. ა̈მის ქა ხეწად სასტუმვრეშ გამგე (35) ი რა̈ქვ გულისგა: "ამის ესერ ქა სერ ხოქვთერ ბა̈ზი ი ჩვატყვინე ნენსგა̈შ მუხვბე. ისგლეთქა წელ ქ'ა̈დქვით ი ჩვაშხვინ. ჰამს ანჷგან ნენსგა̈შ მუხვბე ი აჩა̈დ ქორთე ჰა̈რიდ.</p>
      <p>ათხე მაჰენ მუხვბილ ესღჷრდ შუკვს ი ჟ'ესბურან ი სასტუმროთ' აჩა̈დ ი ეჩეჩუ ჩვატყვინე სასტუმვრეშ გამგედ ი ისგლეთქა ძაძრა̈შ ი კომბა̈ლიშ ლიქვთერ ხეკვად (40) ი ჟ'ახბა̈ვ მაჰენ მუხვბილდ ი ხა̈ქვ კომბა̈ლს: "ატტყეცნას ესეროვ ა̈ლი მა̈რე!".</p>
      <p>ქ'ადსკინე კომბა̈ლდ ი ხაჴიდ სასტუმრეშ გამგეს ი ჟი ლიგნა̈ვ დემეგ ხემედჷნ ი ხა̈ქვ: "მიჩა 'სერ ლახვბა̈შ ბარგა̈რსი ქა ხა̈ტხე ი სერ ესერ ნემეგ ხაჴჷდეს". ბეფშდ "ეზერ ესერ" ი ქა ლახტიხ მიჩა ლახვბა̈შ ბარგა̈რ. ანჷგან მაჰენ მუხვბილ ი ხა̈ქვ: <pb n="232"/> "იმღა 'სერ ოთქვითა მიჩა ლახვბა̈შ ბარგა̈რ?" ი ადა̈იდ ხაჴიდ. ეჩქანღვე ჯი ქორთე აჩა̈დ ი მიჩა ლახვბას ქა ლახტიხ ბარგა̈რ ი ეჩქას მიჩო მუდ ლა̈ხჲადალ აჩვმინ ი ხოჩა ლირდე ა̈დჴიდხ.</p>
      <p>რჯგია ხოჩა ა̈მეჩუ ი (5) ამგია ხოლა ეჩეჩუ!</p>
      <p>გულადი ჭკადუა. ქვემო იფარი. მ.ქალდანი. 16.ვიიი.1962 წ.</p>
    </body>
  </text>
</TEI>
