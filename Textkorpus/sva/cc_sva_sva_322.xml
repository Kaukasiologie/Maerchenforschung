<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">237. ბეთგილ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project "Caucasian narratives in the discourse of comparative fairy tale research"</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/sc/sc.htm">TITUS</ref>
     <title xml:lang="kat">სვანური ენის ქრესტომათია. ტექსტები შეკრიბეს ა. შანიძემ, მ. ქალდანმა და ზ. ჭუმბურიძემ [Svanuri enis kresṭomatia. Ṭeksṭebi šeḳribes A. Šaniʒem, M. Kaldanma da Z. Č̣umburiʒem]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Zurab</forename>
        <surname>Chumburidze</surname>
       </persName>
      </name>
      <idno type="gnd" corresp="https://d-nb.info/gnd/103508031">103508031</idno>
     </author>
     <author>
      <name>
       <persName>
        <forename>M.</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>თბილისის უნივერსიტეტის გამომცემლობა</publisher>
     <date when="1978">1978</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
     <idno/>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_322">
    <body>
      <head>237. ბეთგილ</head>
      <p>ბეთგილ ლჷმა̈რლი მჷმჟა̈ლ. ლჷმა̈რ ხოჩა მეთხვა̈რ ი ხალტენა და̈ლ.</p>
      <p>(40) და̈ლს შვანა̈რ ხაყლეხ ქამ მერდა, დეი ა̈ნგვლო̈ზთე ხეჩდა, დეი ქა̈ჯთე. და̈ლ ლი ზურალ ი ქა ჩი დემ ხეწვენი. ალი ხეწვენი ხოშა ლაღა̈ლდ ხოჩა წყილა̈ნ <pb n="215"/> მეთხვა̈რს, ჲერვა̈ჲ ქა ლჷჩიჟე მად ლი, ეჯკა̈ლიბს. ი ვოდე მეთხვა̈რს თხვიმ ამჟი წყილა̈ნდ ჩუ ხოყდანა, ეჯის და̈ლ გუნ ხეჟრი ი ვოშვა̈ჲდჷნ ლა̈თხვართე ადრინე, ჰა̈რიდ დესომა ფიშვდე. მარე მეთხვა̈რ ჲერვა̈ჲ და̈ლს ხალა̈ტ, ეჯი იჩიჟილ, ეჩქას და̈ლს ხავშგედ ი ეჯ მეთხვა̈რს უმარცხად დემ ცუ̈რე. (5) ბეთგილს ეშხუ სიმაქ ლახლატა ი ხახვდ ოხჴიდა. ეჩქანღო აშ ხახლენა, ერე ალი და̈ლს ხავშგედენა ი მოლემ უყრინდ დემის ესერ ცუ̈რე ი ამიღა ლითხვა̈რს ქ'ათყეჩა, მარე და̈ლდ ეჯღაი ჟ'ოხსართე ლიღლა̈ტი, აი ამჟი:</p>
      <p>მჷჟალვა̈რს ხა̈მთქვენახ ჯვინალდ ი ათხეი ხა̈მთქვახ აღბა̈შ ლაღრალ. ალი ლი ყუ̈ლერიშ მჷშლადეღ. საჰტინ ნებოზს ჯაბე ი ჩვაბე მჷჟალვა̈რ ინჩჷდალხ ჩუ (10) ნაკა̈რისგა ი ლავხია̈რშვ ხა̈შდეხ მუსს უშხვარ. ალის ხაყლეხ ლიქჷსა̈̄ლს. მერმა ლადეღ მჷმჟა̈ლ მა̈გ ჟი ინზორალ ჟაბეშს. ამხავ მჷლახხენი ვობა̈შ ღჷრი ი ჟაბეშ სუ̈ფისგა ჷგემხ მუსიშ მურყვამს. ნენსგაჩუ ხა̈ჩხინეხ ჭერს ი ეჯის თხუმქა ხა̈ბემხ ყარა̈შ დაშნა̈ჲს, ლანგა̈ვს ი ამკა̈ლი ცუ̈რუ̈მბარი ლა̈შდრალა̈რს. ალ მურყვამთეჟი ვოშვა̈იდ მოშ მარე ხასკჷდა, ეჩშელდ ჟი ღჷრიხ ი მურგვა̈ლს რიღვეხ. ეჩქანღო (15) ჟი ხაშჷდენიხ მჷჟალვა̈რ ჟაბე ი ჩვაბე ი ჭერს ხესტჷნიხ მა̈გ სგა ი ლეჟოვიშა̈რ ლეჯაშხენჩუ ჩუ ხობიდხ ი ლექვოვიშა̈რ -- ლექვაშხენჩუ ი ხედვა̈ჲშხენჩუ ჩვა̈დკა̈ფი, ეჯა̈რს ეჯ ზავ ხოჩა ზაობ როქ ხარხ ბაც.</p>
      <p>აი ამ ლადეღ მჷჟალს ხარენახ ლამურგვა̈ლი. ლჷლტეხუ ლაღრალს ლჷმღირა̈ლხ. ლამურგვა̈ლის ბეთგილი სგა ხატყუბენახ. ამ დრევს ოხსკინა იმხვალეხენ (20) თეთვნა კვიცრას ი ბეთგილიშ ნაბრა̈ჴიქა ოთსკინა. ალი გუნ ათჷნბაჟენახ ჩი ი ხოქვახ: "ალ' ესერ მა̈ჲ იროლ? ჰედ ესერ ალის ჲა̈რ ხეჭმენიხ?"ბეთგილს ხოქვა: "ალ'ესერ ბეთგილიშ მისა̈ნ ირი ი ამიშ ნაზვა̈რს ესერ ბეთგილ ხეჭმენი". ლამურგვა̈ლის ქ'ათყეჩა, ჯაბრა̈რ ოხკარზა ი ათჭემა. ხა̈ჭმინალა ნაზვა̈რს ამიშ, სგვებინ შუკვა̈რ მჷჭა̈ბ ხა̈ჟღა, ღვეშგოვ ლჷმსგიდნოლნელი ი ნაზვა̈რ უშხვარ მეტხე (25) ხარენა. "ალ'ესერ დოვ მიჩა მისა̈ნ ლა̈სვ". ლჷმსკორინ ბეთგილ. ამჟი შუ̈მიშდ სგალახჴედვნენა მეშხა კოჯთე. ამეჩუ სგა ლახჴედვნენა და̈ლიშ ლარდათეისგა ი და̈ლ ჩუ ლუმსგუ̈რლი ტა̈ხტჟი. "ხოჩ' ესეროვ ლადეღ ხარ და̈ლი-ფუსდს". ხოქვა ბეთგილს. "მაგვა̈რ ესერ ხოჩა ლადეღ ხერი, ეჯის ესერ ათხე ჯი ლახთონისგ", ლახტიხ და̈ლდ. "მიჩა პირობდ ესერ იმღა ხოღლატა! ესე იგი მიჩეშ მერმე ზურალ (30) ესერ იმღ'ოხცხენა? მიჩა ნაჰოდ ვეშმილდ ესერ მა̈ჲ ოთდუნა?" "ვა̈ჲ ესერ მიჩა ლირდეს, -- ბეთგილს ხოქვა, -- ეჯი ლაყვრა თხურმა̈შ ათსედა". "მაგვა̈რ ესერ ლაყვრა თხურმა̈შ ათსედა, ეჯგვა̈რ ლიტხალს ჯი როქ ხეჩო". ამ დრევს და̈ლ სგა ლახთვეფა ი ბეთგილ კოჯს ლახსედა. ლერსგვან შიმიშ ლაბჷრგ ხარენა ი ლერთან ჭიშხმიშ ლა̈გნა გარ. ი ლა̈დი-ბაზი იშყედურალ ი მიჩა თხუმ ხელჭალ. "ბეთგილ (35) საბრალ, ბეთგილ ლეჟრი, მა̈ჲ ესერ ხოლა ლიტხალ მიჩ ხარ". ლაცლა მიჩა კოჯა̈შ ძირმჷყ სგ'ახჭემახ ი ეჯა̈რს ხეწვანელ. "ლაცლა მიჩა, ჩუ როქ ნუმავ ა̈დეშდჷნეხ, ჭირჟ' ი ხლინჟი ჟ'ოვ არშვნიდახ. დიას ესერ მიჩოვ ხა̈ქვეხ: "მიჩა ნანაყვ ქუთ ი ჭიშდვრა̈რს ჩოვ ხოფანა. მიჩა ხეხვსოვ ხა̈ქვეხ: მიჩეშდ მერმე მა̈ხეღვაჟ ნუმოვ ანცხონე". ბეთგილ კოჯს ქ'ომშყედელი, ჩუქვან მიჩა ლაცლას ლჷდა̈რ (40) ჟ'ოხკიდახ ი ქორთ' ოხჴიდახ.</p>
      <p>ამეჟი ლი ლაღრალდ მჷსყე, ხედვა̈ჲს ჭინირჟიი ხეღრალხ შვანა̈რ ი ლამურგვა̈ლიჟიი. ლექს ლი ამჟი:</p>
      <p>ბაილ ბეთგილ საბრალ, ბეთგილ ლეჟრი,ბაილ ილბა, ილბა ბაილ.</p>
      <p><pb n="216"/> ბაილ მჷლახ-მჷჟაღ ინზორალე,ბაილ ილბა, ილბა ბაილ.</p>
      <p>ბაილ ჟავ ხაგენახ ლელშტხაშ მურგვა̈ლს,ბაილ ილბა, ილბა ბაილ.</p>
      <p>(5) ბაილ აშ ხოსკინა თვთვნამ კვიცრას,ბაილ ილბა, ილბა ბაილ.</p>
      <p>" აშ ხოსკინა ბეთგიშ ნაბრა̈ხს, " ალი ბეთგიშ მისა̈ნ ირი, " ამიშ მეჭემ ჲა̈რ ღალ ირი? (10) " ამიშ მეჭემ ბეთგილ ირი.</p>
      <p>" ბეთგილ ჯაბრა̈რს იკარზალე, " ხეჭმინალე ნაზვა̈რს მიჩა. " სგვებინ ნაზვა̈რ მჷჭა̈ბ ხერა, " ღვეშგმავ ლა̈ხსგი ნაზვა̈რს მიჩა,</p>
      <p>(15) " ნაზვა̈რ მიჩა დემეგ თერახ. " ალი ბეთგიშ მისა̈ნ ირი. " სგავ მეჩედ ლი მეშხამ კოჯთე, " დალი-ფუსდაშ ლარდათესგა.</p>
      <p>" ხოჩა ღადეღ დალი-ფუსდას! (20) " მაგვა̈რ ხოჩა ლადეღ ჯერი. " ეჯის მია სი ლაჯთონისგ. " იმღა ხოღღა̈ტ პირობს მიშგვა,</p>
      <p>" მიშგუ ნაჰოდ ჰო̈შმილდ მ'ადუ? -- " ეჯი ლაყვრა თხურმა̈შ ა̈მსად. (25) " მაგვა̈რ ლაყვრა თხურმა̈შ ა̈ჯსად, " ეჯგვა̈რ ლიტხალს მი სი ჯეჩო!</p>
      <p>" დალ-ფუსდა სგა ლახთო̈ფა, " ბეთგილ კოჯას სგა ხასედა". " ლერსგვან შიმიშ ლაბრგ ლახსად, (30) " ლერთან ჭიშხმიშ ლაგნა ლა̈ხსად.</p>
      <p>" ბეთგილ საბრა, ბეთგილ ლეჟრი! " მა̈ი ლიტხალ მი მეროლე. " ლაცლას მიშგვა ხონჷნბავედ: " ბეთქილს ჩუ ნომა ხიშდჷნედ.</p>
      <p>(35) " დედეშ მიშგვა ხონჷნბავედ: " მიჩა ნანაყ ქუთ ი ჭიშდვა̈რს. " ლეთნ ი ღადეღნ მიფანადეს. " ხეხვის მიშგვა ხონჷმბავედ:</p>
      <p>" მერმე მიშგვან ნორ ა̈ნცხონას. (40) " ბეთგილ კოჯას ქავ შყედენი, " ჩუქვან ლაცლა ჟივ იკჷდეხ.</p>
      <p>კირილე ჩანქსელიანი. მაზერი. ზ.ჭუმბურიძე. 1950 წ.</p>
    </body>
  </text>
</TEI>
