<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">157. ბაპ ი მიჩა ხეხუ̂</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Manana</forename>
       <surname>Tandashvili</surname>
      </persName>
     </name>
     <idno type="orcid" corresp="https://orcid.org/0009-0005-7812-9124">0009-0005-7812-9124</idno>
    </editor>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Rusudan</forename>
       <surname>Ioseliani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Ketevan</forename>
       <surname>Margiani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto1/spto1.htm">TITUS</ref>
     <title xml:lang="kat">სვანური პროზაული ტექსტები. I ბალსზემოური კილო. ტექსტები შეკრიბეს ა. შანიძემ და ვ. თოფურიამ[Svanuri ṗrozauli ṭeksṭebi, I: Balszemouri ḳilo.
Ṭeksṭebi šeḳribes A. Šaniʒem da V. Topuriam (Masalebi kartvelur enata šesc̣avlisatvis, I)]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1929">1939</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_611">
    <body>
      <head>157. ბაპ ი მიჩა ხეხუ̂</head>
      <p>ლჷმზჷრეუ̂ ხიშდ ი ლიხ ბაპ ი მიჩა ხეხუ̂. არდახ ეშხუ ბაპ ი მიჩა ხეხუ̂. აშხუ̂ ლადეღ ბაპ ი დი̄კუ̂ენ აჩა̈დხ ლაბე̄რგათე. ბაპდ ჩუ̂ადშგურა̄ნე მიჩა ხეხუ̂, ერე "ლა̈დი სა̈დილ როქუ̂ დო̄სგუ ოთჴიდ". ბაპა̈შ ი <pb n="356"/> დი̄კუ̂ნი მეჩდანღო ბაპა̈ ხეხუ̂ს ოხჴა̈დ ლელა̈ტ. ლა̈დი̄ ლადეღ ა̈რიხ ალჲა̈რ ამჩუ ი ბაპს სა̈დილ და̈̄რდ ოთჴიდ. იმუ̂ა̈̄ჲ ბაპ ი მიჩა დი̄კუ̂ენ ხეშდაბდახ, ეჩექა̈̄ მჷბე̄რგას ჩი̄ს ოხჴა̈დხ სა̈დილ ი ალჲა̈რს-დე̄სა. ბაპს ათსა̈კუ̂რა̈ლჷნ: "იმღა როქუ̂ დო̄სა ა̈ნჴდა მიშგუ ხეხუ̂ სა̈დილს?!"</p>
      <p>(5) ნა̈ბოზს დო̄სგ ანჴა̈დხ ა̈გითე. ბაპა̈ ხეხუ̂ მუგუ̂დაჲ ლეგდ ა̈რი, ჩუ̂ადყურდა ი ეჩჟინ ესხუ̂ი̄დ მიჩა ჭა̈შს. ბაპს ჰელ ესბჷ̄დ: "დოუ̂ როქუ̂ გუნ ლეგდ არდა!" ბაპ ი მიჩა დიკუ̂ენ მა̈იდუ̂შ იდგაროლხ, მარე ეში დეშმაგუ̂ეშ ხა̈̄ქუ̂ხ ბაპა̈ ხეხუ̂ს. ამ ლე̄თ ჩუ̂ადყურდახ ამჟინ ი ეშხუ უჟ ერ ჟი ლუუ̂ჟუნე ხა̄დდახ, ეჩქა ხეხუ̂დ ხა̈̄ქუ̂ ჭა̈შს (მახალღა, მუგუ̂დაჲ (10) ჩუ ხოუ̂ჟა̈̄ნ): "ბა̄ზი როქუ̂ მიჩ ეჯკა̈ლიბ ი̄სნაუ̂ ლახი̄სნაუ̂ა, ერე ჲედ როქუ̂ ჴანა̈რს ერე ხოქუ̂თერხ, ჲედ ურემს. მა̈დილუ ხე̄რი, ბაპ, ი ჟიუ̂ ესლეჩა̈̄ნ!" ბაპს ალა ტკიცდ ლოხხალდა ი ქა̄ჩა̈დ ი ჩუ̂ადყურდა ურემჟი̄ნ. ესნა̈რ ბაპა̈ ხეხუ̂ს მიჩა ლელა̈ტ ხა̄რა ლჷმხა̄ლე ი ჰა̄ლ ბაპ ქა̄ჩა̈დ ყო̄რქა, მე̄რმა ყო̄რისგა ეჯა ა̈ნხინ შიშდ. ალა დი̄კუ̂ენდ ჟი ა̈ნმეჴრე (15) ი ხოჰუ̂ნა̈რი. ბაპა̈ ხეხუ̂დ ხა̈̄ქუ̂ მიჩა ლელა̈ტს, ერე "მჷხა̈რ როქუ̂ ჯა სა̈დილს ხოჴდე მიჩ, მარე იმე როქუ̂ დო ირდი, ეჩი̄შ მა̄მა ხოხა". ეჩქა ლელა̈ტდ ხა̈̄ქუ̂, ერე "ჲაღო, ჯა როქუ̂ ესი̄ზინი, ეჩქა შუკუ̂ჟი̄ნ უ̂ისგუ̂ი ნა̈ბჴუუ̂ა̈რს შიდნუნი ი ეჩისუ ა̈ხჭა̈მ". ალა დი̄კუ̂ენდ ჟი̄დ ა̈ნჰორნე ი ათხე ქა̄ნსინჯუ̂ე ბაპთე. ალა ესნა̈რ იჭჷრუ̂ელა̈̄ლ ბა̄ზი ლე̄თ (20) ურემჟი̄ნ ი ჩუ დემჟინ ა̈თუ̄ჟდა.</p>
      <p>ლირჰა̈̄ლთე ა̈ხკუ̂ა̈დ მიჩა ხეხუ̂თე ლი̄ზი, მარე მა̈ჲ ჩუ̂ემინეს: სგა ჰე̄ ღჷრი ი ჴანა̈რ ი ურემ ხა̈გუ̂ნებ, მა̄დეჲ ხეხუ̂მი ლიყუ̂ნა̈̄ლ ხაკუ.</p>
      <p>მე̄რმა ლადეღ ბაპა̈ ხეხუ̂დ აჯაღ ლეგდ ლირდე̄დ ა̈ნმეზზე ი ბაპდ ი მიჩა დი̄კუ̂ენდ სა̈დილ შუნ ლა̄ეხ ი აჩა̈დხ. ჰა̄ლ ალჲა̈რ ქე̄სწუ̂ე̄ნე (25) ყო̄რქა, შიშდ ჟ'ანჷგა̈̄ნ ი ქათალ ა̈ძიჰ ი ჟ'ანჯა̈ბ. ათხ' ე̄ჯკა̈ლიბ სა̈დალ ჟ'ანმა̄რე, ერე ხოჩა მა̄მა ხეკუ̂ა̈დ ი ადჲე მიჩა ლელა̈ტთე. მარე დი̄კუ̂ენ ი ბაპ ერ ესღჷრდახ, ეჩქა ანჴა̈დ დი̄კუ̂ენ ი ეჯ შუკუ̂ს ჟი̄კა̈დდა უ̂ისგუ̂ი ნა̈ბჴუუ̂ა̈რს-ე́, ხედუ̂ა̈̄ჲხა̈ნ ბაპა̈ ხეხუ̂მი ლელა̈ტ შიდა, ი, მინ იმუ̂ა̈̄ჲთე ესღჷრდახ, ეჩხა̈ნ შიდა. სა̈დლი ლიჴდე̄ დუ̂რეუ̂ ერ ანჴა̈დ, (30) ეჩქა ბაპა̈ ხეხუ̂ს სგა ლა̈ხჴა̈დჷ̄ნ მიჩა ჭა̈შთე̄სგა. ბაპს ათსა̈კუ̂რა̈ლჷნ ი მე̄უ̂არ ლოხუ̂ჟინდა ლეგდმერდე ხეხუ̂ ამხაუ̂ მეჴა̈დდ. ხეხუ̂ს მა̄მა ლოხუ̂ცხა̈̄ნ ალჲა̈რთე̄სგა ლიჴედ, მარე ქაჲ დეშ ლა̈ჲთენე. ბაპდ ერ ხა̈̄ქუ̂: "მინს როქუ̂ სა̈დილ შუნ ხაღუ̂ე̄ნახ ი სერ მიჩ იმნა̈რ ოხჴი̄და", ეჩქა ხეხუ̂დ ლახტიხ, ერე "დო̄სა იმე როქუ̂ ჟ'ახიდე̄ნხ ი ეჯღა როქუ̂ ოხჴი̄და". (35) ჩუ̂ესგურდახ ი ისდილა̈̄ლხ.</p>
      <p>ათხე ბაპა̈ ხეხუ̂დ ესსგი̄დრა̄ლე ი ქა ხეწა̈დ მიჩა ლელა̈ტს ი ბაპს ხა̈̄ქუ̂: "ბაპ, ნა̈ჲ მა̈გ მასა̈რდ გუღუ̂ე ი ეჩ' ე̄რ აბე̄რგე, ეჩას ხეჲდი <pb n="357"/> იმუ̂ა̄ლე ი ქა̄ლტუ̄ლედ!" ალა ბაპსი ეზერდ ლახბაჟჷნ ი ესღრი ეჩი̄ ლა̈წიჰთე. დი̄კუ̂ენს ათხი̄დჷნ ალა ი ბაპა̈ მჷქაფ ჯ' ა̄ჩა̈დ. ქა̄ჩა̈დ ბაპა̈ ხეხუ̂მი ლელა̈ტთე ი ხა̈̄ქუ̂: "ჰე̄, ჯა მა̄რე, თხუმუ ხოწა̄დ, ადო ბაპს ესერ ეჯა ჩუ ხოხე̄, ჯა ლე̄თი მიჩა ხეხუ̂ცახა̈ნ ლჷმა̈რდ ი ათხ' ე̄სერ ყა̈რუ̂შ გარ (5) ოთგი̄ჭა ი მე̄უ̂არ ესერ ხა̈ზჷრზე". ამნემ მაჴუ̂ა̄მ ხე̄ქუ̂ ი დი̄კუ̂ენ ანტა̈ხ მიჩა დაბუ̂თე. ბაპ ი მიჩა ხეხუ̂ ლა̈ხჭუ̂ედდახ: -- იმღ' ე̄სერ მო̄დ ა̈მჴედე̄ლი?" -- მა̄მ' ე̄სერ გუ̂აწხუ̂ა̈უ̂ი.</p>
      <p>ათხე ჟ'ანჷ̄გა̈ნ ბაპ ი ესღრი, დი̄კუ̂ენდ ხა̈̄ქუ̂: "ქ'ე̄სერ-ე́ ღჷრი, ბერგ ბარჯსუ ესდე". ამნემ ბერგ ბარჯს ესდე ი აჩა̈დ ეჩჟი̄ნ. ალას (10) ქა ხეწა̈დ ბაპა̈ ხეხუ̂მი ლელა̈ტ ი ეჩჟინ ქა̄დსკინე ლა̄ტუ̂თე, ერე თე უ̂ედდ ხეჰო̄ლ. ბაპ ქა̈̄თღუ̂ა̈ჭ, მარე ეში̄ დეშ ა̈ჰი̄დ. ქა̄ნტა̈ხ ბაპ, ჩუ̂ა̈დსა̈დლა̈̄ნხ, მარე მიჩა ხეხუ̂ ხოლა̄მ გუჟინ ა̈დჷრდა ი ქა̈̄ნჰა̄ლე ა̈გითე.</p>
      <p>ნა̈ბოზს ა̈გითე ერ ანღჷრდახ, ეჩქა ლახსჷმდახ მეთხუ̂ჲარა̈̄ ლიტუ̂ი̄ლიელ ი წეუ̂ა̈რ-მეძბარლე ლიჴშდე. დი̄კუ̂ენდ ხა̈̄ქუ̂ ბაპს: "ჰაუ̂, ხოლა (15) ბაპ, მა̈ჲ დო ჯიჩუ̂მინა! სგა̄დე ამხაუ̂თე̄სგა, ჩალ ჩუქუ̂ა̈ნთე̄სგა ი ჩუ̂ათეპჟ!" ბაპ ჩუ̂ა̈თპა̈ჟ ი წეუ̂ა̈რ-მეძბარა̈ლდი ანჰეხ ამხაუ̂თექა. დი̄კუ̂ენდ ქო̄თსჷსნე ბაპს წეუ̂ა̈რ-მეძბარა̈ლ ი ალჲა̈რდ ბაპ ჩუ̂ადცჷლჷ̄რეხ.</p>
      <p>ა̈გითე ანჴა̈დ დი̄კუ̂ენ ი ბაპა̈ ხეხუ̂ ი მიჩა ლიზგე-ლირდე მა̈გ მიჩ ესსა̈დ ი ლჷმზჷრეუ̂ ხიშდ.</p>
      <p>(20) ალ ცჷგინ ლჷმლახუ ლი.</p>
    </body>
  </text>
</TEI>
