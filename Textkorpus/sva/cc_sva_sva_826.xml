<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">180. ეშვი ჲეხვ-ჭა̈შ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Nino</forename>
       <surname>Nakani</surname>
      </persName>
     </name>
    </editor>
    <editor>
     <name>
      <persName>
       <forename>Davit</forename>
       <surname>Pitskhelauri</surname>
      </persName>
     </name>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. II ბალსქვემოური კილო. ტექსტები შეკრიბეს ა. დავითიანმა,  ვ. თოფურიამ და მ. ქალდანმა [Svanuri prozauli tekstebi,II: Balskvemouri kilo. tekstebi šekribes A. Davitianma, V. Topuriam da M. Kaldanma]</title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1957">1957</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_826">
    <body>
      <head>180. ეშვი ჲეხვ-ჭა̈შ</head>
      <p>ემეგ ა̈რიხ ეშვი ჲეხვ-ჭა̈შ. მაღვან ეჯზჷ ხუღვეხ, ერე მა̈გთან ჭჷშხ ჩუქა ხოზხ, მარე ნავბედვრი ეჯი ხოჭირხ, ერე გეზალ დემეგ ხორიხ. ჭა̈შ (10) ჩჲა̈გიშ ნენსგა ხაჭიმ, ჲესვა̈ს ქუნდრ ლილთერ ი ლიჯლა̈ი ჩუ ხოხალ, ჩი ხეჭვდელ: -- მ' ესერ ღერმეთ ირი მინე მანდროვა̈რ, გეზალ ესერ იმღა დემ ხეთავოვნიხ?</p>
      <p>აშუნ ა̈დკვიჰ: "აშვ სოფელს ესერ ოლთენელი ეჯგვა̈რ მელთერ, ერე ამსოლდს მა̈ ლეჩემ ხერი, ჩიგვაშვ ესერ ქა ხა̈თერ".</p>
      <p>(15) ა მა̈რე აჩა̈დ ა მელთერთე. ნა̈ლთერეშ ჲორი-სემი ნაზიმ ადა̈ჲე. მელთერდ ქახჭოდალე, მა̈გთან ჟ'ა̈ნჰუნრე ი ღეშგიმ ხა̈ქვ: -- ჯი ესერ ჲარვ უსგ ლაჰედნე. ე უსგა̈რ ეშვიოღვ აშვ ლა̈ყვნალჟი ლახმამნე მიჩა ჲახვ, მერმე -- მერმა̈შჟი ი ჲორი გეზალ ესერ ა̈ხთა̈ვი.</p>
      <p>ათხიდჷნ ა მარა. ქორთე მა̈ხჲადა̈რ ანტა̈ხ, ქოხუმბავე მიჩა ჲახვ, (20) იმჟი მა̈ მელთერდ ხა̈ქვ, ეჯი ი ეშვი ვისგ შიშდ ეჲ ლეთ ხამნე. ზურალ ეჩქანღვე მეკვშდა დრევჟი გუდ აჴა̈დ, ერე ღანავ ლასვ. ჲეხვ-ჭა̈შ მა̈ხჲადშვ ჭჷშხ დემეგ ხაგანხ. გეზალს ჴადვთელისგა ხეშდრალხ ი ხეყჷლალხ. ა ზურალ ისგა̈ხბაკ ლაღვჟალს ი ჩუ დეშ იღვჟა̈ლ. ჩინჩვილს ანთუ-ფანთუ ხარ ჴადვლისგა ი დის ნამთილოშ (25) თერა̈რ ჟიბავ ლჷჭერდ ხოცვირ. ჭა̈შ ხეჭვდელა̈ლ ჩი, ხეხვწება̈ლ, მარე და̈რ იმგვაშვმოშ ხოთერ მეღვჟა̈ლიშ მა̈შედს.</p>
      <p>აშვ ლა̈დეღ ეშვი მეჩი დადა ლახხვიდ ი ხა̈ქვ: -- ჯი ესერ ღჷბბილს ლა̈ჰედნე, ეჯის ხეჭამოღვ ღეშგიმ ი მიჩა ჲახვემ მა̈შედთე ლისგა ესერ ა̈თჭედჷნი!</p>
      <p>(30) ღჷბბილ დადად ჴენაჟხენქა ქა ლა̈ჲკიდ ი ა მარა ქა ლახემ. ქორლისგა მა̈გთან ლიგას ადგენე, ეჩქას ა მა̈რე ქანჴა̈დ მინდერთექა, ჩვესდე სგებინჩუ ი ღჷბბილდ ლიკრა̈ნკ ლა̈ჲბინე. თხუმ ღჷბბილ ესჭემი ი ღეშგიმ ე მა̈რე ხეღვაჭ. აშვ ა̈დგის ეშვი ზურალ ლჷცჟი არდ, ლჷცდ ცხჷრილ ხოხლჷნ ი ჟი დემ ხეზვრივ. ა ზურალ ლა̈ხჭედივ (35) ეჯ მარა: -- ხოჩა მა̈რე, იმთ' ესერ ესხრი ამგვა̈რ გუნკვაშა̈რ?</p>
      <p><pb n="329"/> -- მიჩა ესერ მა̈ზიგოღვ ლახჴედა, ხოჩა ზურალ, გუნკვაშა̈რ ესერ იმღა მოდე ირდი, ჲეხვ მეღვჟა̈ლ ესერ ქორს ათსედა, ჩუ ესერ დეშ იღვჟა̈ლ ი მელთერთე 'სერ ესხრი.</p>
      <p>-- ხოჩა მა̈რე, მიჩა ჲეხვ ჩვ ესერ ა̈დღვა̈ჟი, მარე გვიოღვ ლახემ (5) მიჩა ჭირობს, ლიც ესერ ჟი დემ ხეზვრი ცხჷრილლისგა ი ქორშა̈რ ესერ ჩუ ხოღლიხ. ემეგ ესერ მელთერს ა̈თთხანენეს, მიჩა სა̈ხოვი ქოხუმბავე ი ჩუოვ ოთცხირ.</p>
      <p>მა̈რემ იმედ ხა̈ქვ ი ჩვაცვირ ა ზურალ. ქა̈ხიშალ ანჴა̈დ, ეჩქას ღჷბბილდ ქად ანსკინე მა̈რემ სგებინთექა ი ესკჷრკალჷდ მინდერ (10) ლექვა. მინდვრიშ წჷსხა ხოშაუსვახვიშ ლა̈ჩჴ ლჷგან. ეშვი მიჭ გიმდ ხოშტკჷნან ი მერმე დეცდ. ღჷბბილ ლა̈ჩვა̈შ მჷჭჟი ჟი ლა̈ხთვაფ. ა მა̈რემ ხა̈ქვ ლა̈ჩვს: -- ხოჩა ლა̈ჩვ, მოდმ' ესერ ირია ოღვ ე ჟ'აფიშვდ მჷჭჟი, სურუ ესერ უთნებ ხარ.</p>
      <p>ლა̈ჩვდ ხა̈ქვ: -- მჷჭჟი ესერ ჟი ფიშვდე, მარე მოლე ლა̈ჭირ მიჩოვი (15) ოთხეჲე. მჷჭა̈რ ესერ ჟი ხოშდკჷნა დეცდ ი გიმდ, ათშერ' ესერ. მიჩოღვი ლოხვთირ, მოლე ლჷცხირ ამბა̈ვოღვ ოხჴიდ დეცხენჩუ.</p>
      <p>ა მა̈რემ ესვცა̈დ: -- მიჩ გაროღვ ხა̈ხვიე, ჩიგვაშვ ლჷცხირ ესერ ოხჴიდე.</p>
      <p>(20) ა მა̈რე ჟ'ა̈ჩად ლა̈ჩვა̈შ მჷჭჟი ი დეცთე ა̈თჴედჷნ. დეც ლექვა ლჷბბილ თხუმ ესკჷრკალ ი ღეშგიმ მა̈რე ხეღვაჭ. აშვ ა̈დგის ბერჟემ ქორს ათასდხ, ღჷბბილდ ქა ლოხქა̈ბ ა ქორს. ესხრიხ, ესხრიხ ი ჩეჲა̈შ ქორს ათასდხ, ღჷბბილდ ქაჷდ ლოხქა̈ბ. ესხრიხ ი ვოქრე ქორს ათასდხ. ღჷბბილდ ვოქრე ქორა̈შ ქორლისგა ისგა ხა̈ძგერ ი (25) ა მა̈რეი ისგა ლა̈ხჭამ. ვოქრე ქორ ისგა̈შხენ აშ დაღზა, მიჟ ი დოშდულ ძგჷდა̈რთე ხასგურდხ, ლამა̈რია ვოქრე ტა̈ხდჟი ჩუ სგურდ ი გიმბა̈შს ა̈ზთუნა.</p>
      <p>-- საბრალ ამსოლდ, იმ ესერ ოხჴიდა მიჩეშთელისგა?</p>
      <p>ა მა̈რემ ქოხუმბავე: -- აშ-აშ, ამჟი ესერ ლი მიჩა გეშ, ჲეხვ ესერ (30) მეღვჟა̈ლ ქორს ხექნოვა̈ლ ი მიჩეშთ' ესერ ომჴედ ლაჴჷრალთე.</p>
      <p>-- მიჩ' ესერ ჲეხვ ბუმბლა̈რჟიშ მჷქაფდ ბირდვა̈რჟიოვ ლაჲყვინე ი ჩვ ესერ ა̈დღვა̈ჟი შიშდ.</p>
      <p>-- ეშვი ზურალ ლჷცჟი ესერ იცვდილა̈ლ, ლჷცდ ცხჷრილ ესერ ისგა ხოხლა, ჟი ესერ დემ ხეზვრი ი ქორშა̈რ ლჷცემ მაფჷრშვ ხეყმი (35) ესერ.</p>
      <p>-- ეჯ ზურალდ ცხჷრლიშ მჷქაფდ ლჷნჷნკვა̈რ (|| ლუნკვა̈რ) შედოვ ლოხხელ ლჷც ი ჟ' ესერ ა̈ხზერი.</p>
      <p><pb n="330"/> -- მიჩა ესერ მა̈ზიგოღვ ლახჴედა, ლა̈ჩვ ესერი იცვდილა̈ლ მინდერლისგა, მჷჭა̈რ ესერ დეცდ ი გიმდ ხოშდკჷნა ი ქა ლაქახ დემთ' ესერ ხარ, მ' ესერ ხარ, მ' ესერ ე ლა̈ჩვდ?</p>
      <p>-- მახა მიშლა̈დეღ ესფჷთხნალოღვ, მჷჭა̈რ ესერ ჩოთშჷდნი ი (5) შუკვ ესერ ლა̈ჰედი, იმთვა̈თე დე ხეცხენი.</p>
      <p>ა მა̈რემ მაჴვამ ხა̈ქვ ლამა̈რიას ი მა̈ხჲადა̈რ ქანტა̈ხ ვოქრე ქორხენქა. ლა̈ჩვდ ჩვანფიშვდ მჷჭა̈რჩუ, ეჯნა̈ლიდ მიჩეშთე მა̈ ლა̈ჭირ ხუღვანდ, ეჯი მა̈გ ქა ხა̈ქვ. ზურალ ლჷცჟიად ესხვიდ, ცხჷრილ ისგად ხოხლჷნ. ლამა̈რია̈შ ნაქვ ლახა ჩვაცხირ, მა̈ხჲადშვ ვიშკ ქა̈თნარჰან, (10) ქორთე ლა̈ხთვაფ, ლჷნჷნკვა̈რ შედ ანჴიდ ი ლიც შიშდ ჟი ლა̈ჲზერ: -- მიჩ ესერ მა̈დილოვ ხარ, მ' ესერ ლა̈ჭირურალდ ამგვა̈რ ჰა̈ღვილდ ოთღირა ქა.</p>
      <p>ა მა̈რე ქორთ' ანტა̈ხ ი მიჩა ჲახვ ხოშაი თჷმი ხად. შიშდ ეჯ წა̈მჟი ჩა̈ვთე პა̈რტ ესვერშხ ი .ეჩელისგა ადყვინეხ, მა̈დე ლასვ, ე (15) მა̈რემ ჲეხვ ჩვა̈დღვაჟ ი ეჯგვა̈რ ჭაბიგვ ანთავე, ერე ჟი ლჷრდცა̈ლ ლასვ. ა ჭაბიგვ ლეთშვ ჭითხს იცხამ ი ლა̈დეღშვ -- კამინს. ეჯგვა̈რ მა̈ხეღვა̈ჟ ა̈ხფას, ერე სოფელლისგა ბარჯს და̈რმოშ ხა̈ბკინა, კოჯს ღვაშს დემ ხა̈ცვრა, ცხეკს -- წივერს ი ლჷც -- აკალმახვს.</p>
      <p>ა ზურალ ჩუად ა̈დღანავ ი მერმა̈შჟი დინა ანთავე. დინა (20) ჭჷმინშალ იცხამ ი ეჯგვა̈რ სიმაქ ა̈ხფას, ერე ა̈ვერას მიჩა ტელ დემეგ არდ.</p>
      <p>აშვ ლა̈დეღ ა დინა̈შ ქორშა̈რ ლაჩომს არდხ ი ქორს დინა გარხელაჩ. ანჴა̈დ იმგვალეხენ ხოშა და̈ვ, ხა̈ფხეჭ ა დინას ი კვა̈მდ ლახ თვიფ. ნებოზს ქორშა̈რ ანჴა̈დხ ლამშახენ, ქორა̈შ ყორ ა̈რ ეშ ი აშ (25) ხაჭჷდხ ი დინა დემეგიმეგ წვანდ, იჭვდელალხ სოფელლისგა, მარე და̈ს მა̈გეშ ხოხალდ.</p>
      <p>ა დინა̈შ ჯიმილ ჟ'ა̈ნმარან ლა̈თხელითე, აჩა̈დ ქა სოფელხენქა, ჩვესჷგან ლაჭრი შუკვლისგა, ა̈დსკორე გვა̈მიდ, გუმი ნაყჷლს ესჭჷდ ი მინდერ ლექვა ადსყე ლიზი. ესხრი, ესხრი ი მინდვრიშ ჴომთე (30) ლექვა ლახშდიხ, ა̈მეჩუ ჲორი მა̈რე ლა̈ჭმას ლასვხ ქა ლჷთმარე. ა ნაღვჟურ ლა̈ხჭედივ მჷჭმას: -- ლათუნღვე მიჩა დაჩვირ დემთ' ესერ წვა, ხვა̈დინას მოდმაგეშ ესერ მა̈ ხოხალხა?</p>
      <p>ლათ ისგლა̈დეღქა მოლეგეშ ბიქვშალ ესერ ოლმა̈ზ მინდერ ლექვა, მოლე ბამბიშ ყვაბშალ ჟი ისერ ხა̈ჭთხენა, ამჷნქ' ესერ მინს (35) დე ხოწვახ მა̈, დეჲ ხაიმახ ესერ მა̈გეშ.</p>
      <p>ნაღვჟურდ მაჴვამ ხა̈ქვ მჷჭმას ი შუკვს ათაგან. ესხრი, ესხრი ი ხოსაუსვახიშ ქორს ხეწად. ძგიდს ქორს ი ა̈ზვს ხოშა თხრილ ხეცხაპ. თხრილ ლჷცშვ ლასვ ი ჟიქაქა ამფხვა̈რ ი ჰერწმა̈რ</p>
      <p><pb n="331"/> ჩუ ლუფურთინე ლასვხ. აშვ ფოყხენ თხრილქა ლჷწისხ მეგმა̈რ ბოგშალ ხასდხ. ა მეგმა̈რ ეჯჟი ლუხვამბუნე ლასვხს, ერე თხუმემ ქა ლითში ნაცხეკვსი გარჯ ლა̈ხერივ. ნაღვჟურ თხრილქა ეშვი გარ ესვპა̈რ ი მერმათე ადსკინე. ისგაჩა̈დ ყორთელისგა ი ქორა̈შ ყორა̈რდ (5) ჯჷრჭკჷნ ა̈ნკიდხ ი ქორხენქა ზურალა̈შ ჰერ ანსჷმდ: -- ჲა̈რ ესერ ლი, ერე თხვიმ ამგვა̈რ ლახსისგა, მიჩ' ესერ ჭა̈შ ესჰელი ეჰე, შდჷქმი ნაცყერუნდ დეშ ესერ ა̈თხერი.</p>
      <p>ნაღვჟურდ მიჩა დაჩვრემ ჰერ ჩვათირ ი ხა̈ქვ: -- მიჩ' ესერ ჯიმილ ლი ი მიჩა ლა̈ტხათ' ესერ ომჴედ.</p>
      <p>(10) -- ჰე, მიჩა ჯიმილ ესერ ლი ე, ღჷრდოღვ შიშდ, ოდო მიჩა ჭაშვ ჯი ესერ დერი სოფელ დეშ ესერ ხა̈წრე.</p>
      <p>-- ეჯღ' ოვ შვა̈ბ იყირ, ჯი ჟ'ოვ ა̈ნმარან, დია̈შ ი ბუა̈შთ' ესერ ინჴრინე.</p>
      <p>ალ ი ალ რაგა̈დ ხადხ, ეჯჟი იმგვალეხენ და̈ვ ანჴა̈დ, აშვხენ ბიკ (15) ხაცუდ ი მერმახენ ღვაშ.</p>
      <p>-- ჲა̈რ ესერ ლი მიჩა უჭვდალდ მიჩა ყორჟი მერდე?</p>
      <p>-- მიჩა ყორჟი ლირდეს მიჩ ესერ ჲა̈რ ლა̈ხჭედნი, მუქვნია, ჯი ესერ ლი, ღვე, მ' ესერ ხაკუ?</p>
      <p>და̈ვ ი ა ნაღვჟურ უშხვართე გარ ანღჷრდხ ი უშხვარი ხა̈ფხეჭხ. (20) იბურგელხ, იბურგელხ ი უშხვარ ჩუ დეხედამოშ ხა̈წრეხ. ეჩქას ქორხენქა ზურალდ ანსკინე, ეშვი ხოშა ფაკნი ჭჟა̈ნ ანჴიდ ი, მიჩა ჯიმილ იმგვა̈ხენ ლჷგან, ეჩხენ ესგეშ გიმს. ნაღვჟურდ ჭყა̈ნხენ და̈ვ ლა̈ჲჩიშ ი კიჩხ გარ ახღანვნე. ლა̈ჲშგვინ ხანჯა̈რ ი კინჩხრე ლიქვცურე ლოხვბინე. ხა̈ქვცე, ხა̈ქვცე ი ეშფეშხვი კინჩხ მა̈გ ჟი ახქვიც.</p>
      <p>(25) -- სი ნაღვჟურ, ეშვი კინჩხ ეჯღა̈ჲ ჟ'ემაცვრ მიშგვა ველიშ ი ცხეკიშ ლაშყამბუნალდ ი მიშგვი მაღვან-მა̈წვან მა̈გ ბედნიეროვ ჯარ!</p>
      <p>-- მა̈ მა̈დეს, სი მუქვნია, ისგვი მაღვან-მაწვან, ეჩა მჷქაფდ მიშგვი დაჩვირ იმჟი ლასვ, ეჯჟი ლამატხ.</p>
      <p>და̈ვდ ლიღურმუშა̈ლ ლაჲბინე, ეჯგვა̈რ იჯგვა̈რ ესყვილ, ერე გიმმეგემდ (30) აშ ათფჷრღნინე. ნაღვჟურდ ესსიპე ხანჯა̈რ, ღეშგმე ძგიდიშ კინჩხი ჟ'ახქვიც. მიჩა დაჩვირ ისგა ლა̈ჲჴერნე ი ქორთე ანტა̈ხხ.</p>
      <p>ვიჩი ჭკადუა. იდლიანი. მაქსიმე ქალდანი. 15.VI.1929</p>
    </body>
  </text>
</TEI>
