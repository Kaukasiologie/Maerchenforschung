<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">133. ჷრჟი მარე</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Nino</forename>
       <surname>Nakani</surname>
      </persName>
     </name>
    </editor>
    <editor>
     <name>
      <persName>
       <forename>Davit</forename>
       <surname>Pitskhelauri</surname>
      </persName>
     </name>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. II ბალსქვემოური კილო. ტექსტები შეკრიბეს ა. დავითიანმა,  ვ. თოფურიამ და მ. ქალდანმა [Svanuri prozauli tekstebi,II: Balskvemouri kilo. tekstebi šekribes A. Davitianma, V. Topuriam da M. Kaldanma]</title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1957">1957</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_781">
    <body>
      <head>133. ჷრჟი მარე</head>
      <p>(35) იმეგ ა̈რიხ სემი ლახვბა ი ჩვა̈რიხ. მინე მუდ ლაქნოვალჟი ჩვადშგურანე: ჷრჟი მარ' ესეროღვ ნომეგ ესაგანხ მესგვრად.</p>
      <p>მუ ჩვადგან. ხოჩა ლაგვან' ათყერხ ი ხოშა მუხვბემ ხა̈ქვე: -- ჯი ესერ ლა̈ქმათე ღჷრი ი მიჩა ლიტხა̈ლდ ჟ'ოღვ ა̈ნნაჟრეხ მოლოვშვ.</p>
      <p><pb n="268"/> ესხრი, ესხრი ი ლახხვიდ ეშხუ ჷრჟი მარე. ა̈ლი ლა̈ხჭედივ: -- იმთ' ესერ ესხრი?</p>
      <p>-- ლა̈ქმათ' ესერ.</p>
      <p>-- ჲაღვე მიჩ ესეროღვ ხონჴრივ დაჴრე ანდავდ. აშხვ ზავ ესერ (5) ხელდღი ი ხოჩა ნა̈ქიმვს ესერ ადა̈ისგ.</p>
      <p>-- ეზერ ესერ.</p>
      <p>ჷრჟი მარემ ქორთ' ა̈დჴერნე ხოშა მუხვბე ი დაჴა̈რ ლახემ ლალ. დაღთე: -- ეჯჟი ესეროღვ ადბიზე, ერე ნებოზს დაჴა̈რ თხუმ ხონკვადეხ, მადეჲ თხუმ ესერ ჟი ხა̈ქვცე.</p>
      <p>(10) ხოშა მუხვბემ ადაჲე დაჴა̈რ ი ეჯგვა̈რდ ესბიზე ტკისდ, ერე ჴადა̈რ ქა ვენდ გარ ოსთირივხ, მარე დაჴა̈რ თხუმ იმჟი ხენკუნივხ ი ჷრჟი მარემ თხვიმ ჟ'ანქვიც ანდავს.</p>
      <p>აჩად ხა̈ნ. ათხე ნენსგა̈შ მუხვბე აჩად მაშენ მუხვბემ ლა̈თხელითე. ლახხვიდიდ ჷრჟი მარე ი ხა̈ქვე: -- იმთ' ესერ ესხრი?</p>
      <p>(15) -- ლა̈ქმათ' ესერ ი მუხვბემ ლა̈თხელითე.</p>
      <p>-- ჲაღვე მიჩოღვ ოთჴერივ, ანდავ ესერ ხაწჷხ.</p>
      <p>ჩვა̈დრიგვანხ ი ჷრჟი მარემ ა̈მისი ამჟი ხა̈ყერ.</p>
      <p>ანჷგან მაჰრენ მუხვბე ი აჩად მიჩა ლახვბა̈შ ლა̈თხელითე. ლახხვიდ ჷრჟი მარე. ნაღვჟურ გუდ აჴად, ერე მიჩა ლახვბა ა̈მიშ ნაღლატვ ლასვხ, (20) გუჲსგ' ესსკორე: "ათხე მიჩ ესეროღვ ხა̈ხვიე". ჷრჟი</p>
      <p>მარე ლა̈ხჭედივ: -- იმთ' ესერ ესხრი?</p>
      <p>-- ლა̈ქმათ' ესერ.</p>
      <p>-- ჲაღვე მიჩ ესეროღვ ოთჴერივ.</p>
      <p>-- ეზერ ესერ.</p>
      <p>(25) აჩადხ ი ამჟი ა̈დრიგვანხ: ბეფშს ხარ დაჴა̈რ ი მანგა̈რ ლელდეღ ზავემ ი ზავემ ნენსგა. ლელდეღს ხეკვეს ნომაგვეშ ათკა̈ლიდეს ი ჷრჟი მარე იმ ხექინე, ეჩა მუსრული ლი. ხედა უშხვა̈რ ჟი ესხირნიხ, ეჯი მერმემ ხეკვეს ჩუ ადგა̈რის.</p>
      <p>ქირა ხოჩა ხარ ლეჰვდი.</p>
      <p>(30) მა̈ნკვიშ ლადეღ დაჴა̈რ ლახემ ჷრჟი მარემ ი ჩუ ადშგურანე:</p>
      <p>-- ეჯჟი ესეროღვ ადბიზე, ერე ნებოზს თხუმ ხონკვადეხ.</p>
      <p>-- ეზერ ესერ.</p>
      <p>ამ ნაღვჟურდ დაჴა̈რ ჰამუნღვე ნებოზდ კოჯა̈რჟი ადრეკლე ი მა̈იდშვ ღეთ აჭკიჟ. ნებოზს სგებნე ფოლა̈რ ქახკუფალე საბლუ (35) დაჴა̈რს ი ლაკლი-ლაკლიშვ ი თხუმემ "ლა̈ნკოშვ" ქა ლუჰორყე დაჴა̈რ ლახგენე ქორს.</p>
      <p>ჷრჟი მარა ხია̈რ გვი ჩოთხაპ, დაჴა̈რს ხეწად ეჩქას, მარე ქა დეშ ლა̈ჲთენე:</p>
      <p><pb n="269"/> -- დე მ' ესერ ხოჩვმინა?</p>
      <p>-- მამაგვეშ ესერ, მიჩ ესერ ოთშგურანა: თხუმ ესეროღვ ხონკვახ ი ტკისდ თხუმ ესერ ხონკვეხ. ხახჷრ' ესერა? -- ლა̈ხჭედივ ნაღვ. ჟურ მიჩა ფუსდს.</p>
      <p>(5) -- დემეგ ესერ, --ოსცა̈დ ხჷრშვ გვი მეხპე ჷრჟი მარემ.</p>
      <p>მერმა ლადეღ ფურა̈რ ი ჩაჟა̈რ ლახემ ლათვნათე: -- ეჯგვა̈რდ ესეროღვ ადთუნალ; ერე იცვნალდეხ, მადეჲ თხუმ ესერ ჟი ხა̈ქვცე.</p>
      <p>-- ეზერ ესერ. (10) ამნემ ლჷცემ წიქვ მადე ლახა̈შ ვეთხვმალს ი პილა̈რ ჩი ქახკუ- -0 პერე. ჷრჟი მარე ქა ლა̈ხზოზ.</p>
      <p>-- ჯი მარე, მ' ესერ ხოჩვმინა?</p>
      <p>-- იმ ესერ იჩმუღ? მიჩ ესერ ოთშგურანა, იცვნალხოღვ ი იც- ვნა̈ლხ ესერ. ღვე მა̈, ხახჷრ' ესერა? -- ლა̈ხჭედივ ნაღვჟურ.</p>
      <p>(15) -- დემეგ ესერ, -- ოსცა̈დ ფუსდდ, მარე გუჲსგა ხჷრშვ ბეჭკვნივ, ეჯგვა̈რ ხახჷრჷნ.</p>
      <p>ანჴად ლუშნუ ნამშა̈ჲშ ლითელ ი მესგვრე ჰამუნღვე ნებოზდ ჩუ გარ აყვრე. ფუსდს გვი ხოხპენი ხჷრშვ, მარე ქა ლა̈თნა მადმა ხარ, პირობა̈რს ჟი დეშ აჟვმე.</p>
      <p>(20) აშხუნღვე ლა̈ხშყად ი მიჩა მეჩი დი ბელყეჩთეჟი ადუზე ჷრჟი მარემ ი: -- გიგუშალ ესეროღვ ა̈დშჷმ, ღვე მესგვრ' ესერ ქა̈დღირეხ.</p>
      <p>აჩად საბრალ დადა ბელყეჩთეჟი ი ჰამუნღვე ნებოზდ "გიგუ, გიგუ" ს ტულივ.</p>
      <p>-- იმხენ ესერ ა̈ნჴდენივ, ღერმეთ ისგუ ყერღო, ამ მუჟღურ (25) გიგუ?! თეფოღვ ოხჴიდხ ი ჯი ესერ ხოწა ა̈მის.</p>
      <p>ა̈ნკიდ თეფ, ა̈ხჴვასგ ლეჟრი დადას ი ლჷშგრ' ესდე. ჷრჟი მა- რემ ი მიჩა ხახვემ უშხვა̈რ ხა̈ქვეხ: -- ა̈დქა̈ბხ ესეროღვ ამხენქა.</p>
      <p>ანმარეხ ეშხუ ძაძრა ლევიზ ი თხვიმ - ლჷთლჷრე ჩვესიგხ, მერმა ძაძრათე ლერშ-ლერექვ ესდეხ ი მინ ჩვა̈დუჟდახ. ლეთშვ უშდილ (30) ჟ'ანჷგან ბეფშ, ლევიზ ქანჰარე, ძაძრა შიხშვ ანგვერშლე, ჟიქაქა დირა̈რ ესდე, მერმა ძაძრათე ჯი აჩად ი ხოღლი. ჰამს ურჰად ა̈ნიცვხ თვით ძაძრა ჷრჟი მარემ ი მიჩა ხახეემ ი ათაგანხ შუკვს. ესხრიხ, ესხრიხ ი აშხვ ხოშა კოჯა̈შ ფოქთეჲსგ' ა̈თჴედჷნხ.</p>
      <p>-- ათხ' ესერ ახა̈ჲდჷნა, -- ხა̈ქვე ჷრჟი მარემ მიჩა ხახვ ი ძაძრას (35) ლიფშგე ლოხბინე.</p>
      <p>-- ოჰ, ათხ' ესერ მიჩი სურუ ხა̈იდ ი ხაფიშ სერ, -- რა̈ქვე ამ ნაღვჟურდ ი ძაძრახენჷი ლა̈ხყვაფ.</p>
      <p><pb n="270"/> -- ვა̈ჲ ესერ მინე ლირდეს! -- რა̈ქვეხ ხეხვ.ჭა̈შდ ი უდჲარად ადყურდახ, ძგიდხენ ნაღვჟურ ადყვინეხ, -- ქ' ესერ ადკვანეხ, ჩვა̈დუჟნი ეჩქას, -- მარე მა̈ფშარუს შიშდ ჩვა̈თუჟახ. ნაღვჟურ ჟ'ანჷგან ი ჭვედხენ აჩად, ძგიდხენ ზურალ ადყვინე. ისგლეთქა ა̈ხეჲცხჷნ (5) მარა, ხაჴიდ ტოტა̈რ ი ხოშა კოჯქ' ადკვა̈რ მიჩა ხეხვ. ღოშგიმ ნაღვჟურს ლოხბინე ლიჲცხუნე: -- ჰა, ჟ'ოღვ ანჷგან, ჯი ზურალ, ჭირ ესერ ქოთღირახ, ღჷრდახ ესეროღვ ქორთე! -- ოჰ, ჯი მარე, მ' ესერ ხოჩვმინა, ხეხვ ესერ ოთკვარაჲა კოჯა̈რქა?!</p>
      <p>(10) ქაჲ ხასჷმდ მიჩა მჷღლა̈ტია̈შ ჰერ ი გუდ აჴად, ერე მიჩა ხეხვ ოთკვარა. ოხპარ ჷრჟი მარე ი კოჯქა ადსკინე, მინე ქორ ი მაღვან ა̈გ ხოხვრა მუხვბა ესსად.</p>
      <p>დომენტი ანსიანი. ხერხვაში. მ.ქალდანი. 6.VIII.1950</p>
    </body>
  </text>
</TEI>
