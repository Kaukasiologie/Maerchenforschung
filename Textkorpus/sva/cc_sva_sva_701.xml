<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">52. ცეროდენა</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Nino</forename>
       <surname>Nakani</surname>
      </persName>
     </name>
    </editor>
    <editor>
     <name>
      <persName>
       <forename>Davit</forename>
       <surname>Pitskhelauri</surname>
      </persName>
     </name>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. II ბალსქვემოური კილო. ტექსტები შეკრიბეს ა. დავითიანმა,  ვ. თოფურიამ და მ. ქალდანმა [Svanuri prozauli tekstebi,II: Balskvemouri kilo. tekstebi šekribes A. Davitianma, V. Topuriam da M. Kaldanma]</title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1957">1957</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_701">
    <body>
      <head>52. ცეროდენა</head>
      <p>იმეგ ა̈რიხ ეშხუ ხეხვ-ჭა̈შ, ცხეკიშ მჷქჩე მარე, კაჰდაშ პატრონ. იშგვიდ ნაღჟურგეზალ ხორი. ეშხუს ხაშხა ცეროდინა. ალა̈რ მასა̈რდ (5) საბრალდ ა̈რიხ. მა̈ ჩემნეხ, მა̈იდშვ ხედგა̈რიხ იშგვიდ ნაღჟურგეზალ! ხარგა̈დიხ მინ, ხეხვ-ჭა̈შ, უშხვარ: -- მა̈ ლუჩვმინედ, გვიშგეშცახა̈ნ ალა̈რ ჩვა̈დდაგრიხ, ეჩა მჷქაფდ ქა ხვინჴრინე ცხეკთე, ჯოდიათე, ერე ქორთე დეშ ა̈ნტხენიხ, ეჩეჩუ ჩუ ცვირე.</p>
      <p>ამჟი მერმა ლადეღ მინე მუდ ხა̈ქვე; -- ცხეკთე მეზი ლიდ.</p>
      <p>(10) ალა̈რ სგა ლოხჴერივხ.</p>
      <p>ესღრიხ, ნაგზაშ ლეზნა აჩადხ, ულტეხვ ცხეკთეჲსგა ედჴერნე, დეცჷნქა ლა̈წვე დემთე ლი. ამეჩუ ჩვაცვირ, ჯი ქორთე ანტახ. ალა̈რს გვ' ეთკვაშხ, თხერემ ჰერ გარ ისმი. ალა̈რე ლიგულიშვ ლარდა მამა ლი. ალა̈რ ლაგვნის სგა ლა̈ხბიზანხ. მა̈ ჩემნეხ? თხუმ (15) დემთემოშ იჩოხ. ცეროდინა მეგამ ეთკარჩხან, -- იმთვალე როქ ლა̈წვე ემსყი, -- მარე დემთემოშ ა̈ნმეჴრე. ბა̈ზი ჩვადლეთეხ.</p>
      <p>მერმა ლადეღ კვინჩ ლა̈ხშჷმ ლერსგვან ბარჯხენ, ხა̈ქვე მიჩა ლახვბას ცეროდინად: -- იმგვა კვინჩ ლოგშჷმ, ამხავ ოლმეჴრად ლიზი გვიშგე. ამის ხაჭიმხ ი სგა ა̈ხჴედჷნხ მინე ქორთე. ლიგვნი (20) ედბინე მინე დიდ, სგედჴერნე ქორთე.</p>
      <p>მერმა ლადეღ მინე მუდ ხა̈ქვეიდ: -- ცხეკთეიდ ხვინჴრინე, ჲარვ ნაგზაშ ლეზნა ხვა̈ისგ, ეჩეჩუ ჩუ ცვირე, ეჩხენ დეშ ტეხნიხ. მერმა ლადეღ სგა ლეჲჴერნე იშგვიდ ნაღჟურგეზალ, ქედჴერნე ჲორი ნაგზაშ ლეზნა, ულტეხ{ვ} ცხეკისგა ჩვაცვირ. ნა̈დირიშ (25) ყჷრმაყჷრშვ ლარდა მამა ლი. ლომრე, ვეფხრე ჰერშვ გვი ჩუ ლჷყალვე ხარხ, მარე ალი (ცეროდინა) ბჷგიდ ა̈რი, მასა̈რდ აბგე მიჩა ლახვბას. კჷლთხი მეგამთეჟი ეთკარჩხან, -- იმთვალე როქ ლა̈წვე ემსყი.</p>
      <p>ეშხუ მინდორს ეჯის ხეწად ჯოდიათე, ნენსგა მინდორისგა ეშხუ (30) ხოჩა ქორ ლჷგ. ლუმურყვა̈მ ქორ ლჷგ. მიჩა ლახვბას ხა̈ქვე, ერე: -- ნომა ჯაყლენიხ, ქორს ხვეწდ მინდორისგა, ამხავ ლჷღრიდ, დემის ოლჴა̈ციდ.</p>
      <p><pb n="94"/> ქათაგანხ მჷჟლაწადთე, სგეთჴედჷნხ ამიშ ა̈დგითეჲსგა. ეჯგვა̈რ ლესგდი ქორ მადმა მიწვა, ოქრშვ ჩუ ლჷშკა̈დ ქორ, ბალკონჟი ლჷფკელ აუნთევი ლერქვა̈რს.</p>
      <p>აშთე ესღრიხ. სგაჲ აჩადხ ლარდაშ ფედიათე, ლჷფკელ ლა̈ხჭვედივ: (5) -- იმემ აჯჴედჷნეხ აშთეჲსგა? ივალადეღ ამსვალდ და̈რმოშ მეჴდელი. ცხეკის ნა̈პვრთექა მიშგვა ჭაშვემ მაყალშვ და̈რმოშ იზელალ. იმჟი ხოჩა ისგე გვეშ? მიშგუ ჭა̈შ ჩუ ჯადვა̈შიხ.</p>
      <p>ალა̈რ ლჷკილ ლარდათეჲსგა სგაშიდ, მიჩ ჭაშვემ ლიჴედს ა̈ნჭირ. ამჟი მიჩა ჭა̈შ ანღრი, ბიქვ ახღვა, ამნოშ ჟი ლჷმჴერე ხარ. (10) ანჴად მიჩა ჭა̈შ, ამნემ ხა̈ქვე მიჩა ხახვ: -- ამსვალდა̈შ ქვინ მაჴა̈ნ, ბა̈იშ (|| ბა̈ზიშ) ვოხშამ ჭურ ემჴად.</p>
      <p>მიჩა ხახვემ ხა̈ქვე: -- მი ამსვალდ მადე ხვია?</p>
      <p>-- ისგუ ქვინ ეჯი დემეგ ლი, მერმე ქვინ მაჴა̈ნ.</p>
      <p>ლჷფკელდ ხა̈ქვე: -- ალა̈რ გვირიხ, მარე ჩუ ნომა ლეხემე, (15) გეზლირშალ ლოლბურგენედ.</p>
      <p>მარე მიჩა ჭაშვემ მადე ჩემინ. ვისგ ხოზხ ეშხუ ოთა̈ხისგა.</p>
      <p>-- აშთეჲსგა ოლგენად, ჩვა̈დლუგვრიხ, ეჩქას ეშხუ სა̈დილვოხშა̈მს ჟი გვისყიხ.</p>
      <p>ალა̈რ ისგადგენეხ ვისგთეჲსგა. ცეროდენა ხაყლე მიჩა ლახვბას: -- (20) ნომეგ ხიზბიდ ვისგს, ოდ' ეჩქას ჩუ გვა̈ზ{ჰ}ენიხ.</p>
      <p>მიჩა ხახვემ ხა̈ქვე: -- გიცა̈რ ჩუ ლჷზიჰ გვარ, ეჯი სა̈დილდ ქა ჯარ. უსგვა გიცა̈რ ლა̈ნშყას გვირი, ამსვალდა̈შ ლიზჰენი მამა ლი ხოჩა.</p>
      <p>და̈ვდ ეჯღიი მადე ჩემინ.</p>
      <p>(25) ცეროდენა მეცნიერ (|| გუდმეცა̈რ) ლი. მა̈ ლეთ ლეზჰენი ლიხ, ეჯი აშ ხოხალ. ხა̈ქვე ლჷფკელს ცეროდენად: -- ისგუ გეზლირცახა̈ნ ემისყ ბინა, მალა̈ტხ ისგუ გეზლირ.</p>
      <p>ამნემ ეჯა̈რთეჲსგა ადგენე. იშგვიდ გეზალ ალა̈რს ხორიხ. მა̈ ლეთ ლეზჰენი ლიხ, ეჯ ლეთ და̈ვა̈შ გეზლირიშ ლაყვრა ლეჟა (30) ცეროდენა ი მიჩა ლახვბა ადყურდახ, მინე ლაყვრა ლეჟა და̈ვა̈შ გეზლირ ადყვინეხ. ისგლეთქა და̈ვ გა̈ჩიშ ლა̈შერას ახად. გა̈ჩ ქანშერე, ვითამ ალა̈რ ამელეჟა აყვრეხ. მიჩა გეზლირს კინჩხა̈რ ჟილოხშიდ, ჩვა̈ზიჰ მა̈გ. ცეროდენად ხა̈ქვე მიჩა ლახვბა̈ს: -- ბა̈ზი გვაკუ ნალმა̈რგი.</p>
      <p>(35) ქათაგანხ შუკვს, ესღრიხ შუკვს, მარე მა̈ ესღრიხ, მაყალშვ ქუნა̈რ ოსეზიხ.</p>
      <p>მერმა ლადეღ ლჷფკელ ჟ'ანჷგან სა̈დილიშ ლამარათე. ესაგან მიჩა გეზლირიშ ზისხს, ლიკილელ ლეჲბინე. ამჟი მიჩა ჭა̈შ ჟ'ოხპარ,</p>
      <p><pb n="95"/> ლახჷმბაჟჷნ მიჩა ხახვემ ლიკილი. ენკიდ მიჩა იარა̈ღ, ლოხბინე ლიღვეჭ. [და̈ვს] ჩაფლა̈რ ხა̈ზ ეჯგვა̈რ, იშგვიდ ზავა̈შ ლეზნეს აშხვ ლადეღ ღჷრი. ისგა ა̈ხფედნან ბოფშა̈რს, ცეროდენად ხა̈ქვე მიჩა ლახვბას: -- ვა̈ჲ, ვა̈ჲ, სგა გვეჰელი!.. ბაჩვ ჩუქვაქაჲსგა (5) ჩვა̈თპაჟხ.</p>
      <p>ამიშ თხუმჟი და̈ვ ჟ'ესსგურდა. ალი მა̈ფშა̈რ ლი. ჩვათუჟდა. ცეროდენად ჩაფლა̈რ ქათკჷდრე ი ქა̈თქვით. ჩოთჷთალე მიჩა ლახვბას. იშგვიდ ზავა̈შ ლეზნა აშხვ ლადეღ ღჷირხ ი ალ ჩაფლა̈რშვ. და̈ვა̈შ ქორთეჲსგა აჩადხ, ლჷფკელს ხა̈ქვეხ: -- ისგვა ჭაშვემ ენთონე: (10) გეჭკა̈რს ოთხჷრმახ, საყსა̈რ[იშ] ლაკადთე ოხთონა.</p>
      <p>და̈ვს მა̈ჲ კეთილ ჩუ ხა̈რდენა, ვარჩხილ, ოქრ, -- ალიმა̈გ ქა ლახვემ ლჷფკელდ, რა̈შ ლახვემ. ჟი ლახსგურდახ ალ ბოფშა̈რ, და̈ვა̈შ ქონება მა̈გ შის ხუღვახ, მინე ქორთეჲსგა აჩადხ. ლიზგე- ლირდე ა̈ნსყეხ ეჯგვა̈რ, ერე მინე სა̈ხელწიფხისგა ეჯგვა̈რიშ (15) ქონება და̈ს ხუღვანდ, ეჯგვა̈რ ლიზგე ენსყეხ. მა̈გ ქედჩიჟანხ, ლა̈ჲხვა ჩიემ ისგანჴიდხ. მინეშდ ხოჩა მამა იზგა მინე სა̈ხელწიფხისგა ცეროდენაშ ნალმარგოშ.</p>
      <p>კოსტა ქალდანი. ტვიბერი. ვ.თოფურია. VIII.1948.</p>
    </body>
  </text>
</TEI>
