<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">145. გრუზიელ ი გრუზაუ̂ოჲ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Manana</forename>
       <surname>Tandashvili</surname>
      </persName>
     </name>
     <idno type="orcid" corresp="https://orcid.org/0009-0005-7812-9124">0009-0005-7812-9124</idno>
    </editor>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Rusudan</forename>
       <surname>Ioseliani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Ketevan</forename>
       <surname>Margiani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto1/spto1.htm">TITUS</ref>
     <title xml:lang="kat">სვანური პროზაული ტექსტები. I ბალსზემოური კილო. ტექსტები შეკრიბეს ა. შანიძემ და ვ. თოფურიამ[Svanuri ṗrozauli ṭeksṭebi, I: Balszemouri ḳilo.
Ṭeksṭebi šeḳribes A. Šaniʒem da V. Topuriam (Masalebi kartvelur enata šesc̣avlisatvis, I)]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1929">1939</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_599">
    <body>
      <head>145. გრუზიელ ი გრუზაუ̂ოჲ</head>
      <p>ლჷმზჷრე̄უ̂ ხი̄-ჲ ა̈რიხ ამჩუ ხეხუ̂-ჭა̈შ. ალჲა̈რს გეზალ დე̄სა ხორიხ (20) ი ლა̈ხჴჷ̄რა̈̄ნხ ღე̄რბათუ̂, ერე "გეზალუ ესერ ლახუ̂ე̄მ". სერ ადგეხ ჯუ̂იდი ლა̈კირ ი ეჩი̄ ქუ̂ინ ღე̄რბათუ̂ ლახჴანდა ჟიბებუა̄სდთე ი ადზჷზე ჩუბებუა̄სდთე ჭო̈̄რ ლა̈მჴერთე: "მა̈ჲუ ესერ ლესუ̂ ჩუბებუა̄სდ?" ანტა̈ხ ალა̄, ჭუ̂ე̄რო̄ლ, ი ხა̈̄ქუ̂: "ალ' ე̄სერ ზურალა̈̄რ იცხე̄ნიე̄ლხ ი ეჩი̄ ქუ̂ინ ესერ ალჴა̈ნლი". მარე ღერთემ მა̄დ ოთჯჷრუ̂ე ი ადზჷზე მახან (25) ლა̈მჴერთე მუგულდ. ამნე̄მ ტკიცდ ჟ'ა̈ნმეჴრე ამბა̈უ̂ ი ხა̈̄ქუ̂: "ეშხუ საბრალ ხეხუ̂-ჭა̈შ ესერ ლიხ ი გეზალ ესერ დე̄სა ხორიხ ი ეჩას ხეჴჷ̄რა̈̄ლხ მიჩ (ღე̄რბათუ̂)-ე́ გეზლა̈ ლიჰუ̂დის". ეჩქა ღერთემ ახბა̈რჲე უ̂ისგუ̂ილდ: "ალა̄ ნა̈ბიჴუ̂, ესერ ზურა̄ლდუ ლალე̄მ ი ნა̈ბიჴუ̂ ჭა̈გ ჩა̈̄ჟსუ ხა̄მნეხ!" ალა ტკისდ ამჟი ჩუ̂ემინხ ი ზურა̄ლ ჩუ̂ა̈დღანუ̂ა̈̄ნ ი ჩა̈̄ჟ ჩუ̂ა̈დჷნშდექა̈̄ნ. (30) ა̈დღუ̂აჟ ზურა̄ლ ი ჭყინტ ანთენე, ა̈დზა̈̄ნ ჩა̈̄ჟ ი ყუ̂ა̈რუ̈ლ ანთენე. ჰა̄ლ ბეფშუ̂ ქა̈̄ნთენა̈̄ნ, შიშდ ლიგჷრგა̈ლი ა̈დბინე ი ჟი ლახსგურდა მახა ნათა̈ნუ̂ ყუ̂ა̈რუ̈ლს. მიჩა მუს ხა̈̄ქუ̂:-- გაცხა̈ჲდ ესერ ამჟი ღა̈რიბ ლიხ მო, ერე დო̄სამა ხორიხ ჰა̈დურდ? -- მიჩა მუდ ლახტიხ, ერე</p>
      <p><pb n="330"/> -- ღა̈რიბ ესერ დე̄სამა ლიხ, კუმში ჯუ̂ეგ ესერ და̈̄უ̂დ ხობრა̈ჲახ ლახუ̂ს.-- ჲაღუ̂ ე̄სერ ეჩხა̄უ̂ ჯა ღჷრი.</p>
      <p>ჟი ლახსგურდა მიჩა ყუ̂ა̈რუ̈ლს ი აჩა̈დ. ესღრ', ესღრი ი ჯუ̂ე̄დია-ნაჯუ̂და (5) მინდუ̂ერისგა ჟ'ა̈თლაკ ბამბი კარაუ̂ს. ამე̄სგა ჩუ სგურ ეჯკა̈ლი სი̄მაქ, ერე ლისგდი მა̈დილ ლი. ალჲა̈რ ერ უშხუ̂ა̄რ ქა ხეწა̈დხ, ეჯჟი ჩუ ლახლატჷნხ უშხუ̂ა̄რე თხუ̂იმ, ერე შუ̂იმ მა̄მა ხა̄რ. ჩუ̂ა̈რიხ ამჩუ ჲარუ̂ ი სამ ლადა̈ღ, ეჩჷნღო დი̄ნად ხა̈̄ქუ̂, ერე-- ჲაღუ̂' ა̈თხ' ე̄სერ ქა̄უ̂ იმთე აჩა̈დხ, ადო მიჩა დი-ჲმუ ესერ ჴედნიხ (10) სამ ლჷჭიშხ კერეტანშუ̂ ი ეჩქ' ე̄სერ მიჩი̄ ქა̈̄იხ.</p>
      <p>ლახსგურდა ყუ̂ა̈რუ̈ლს ი აჩა̈დ ა̈გითე ალა̄, ჭყინტ. მე̄უ̂არ ლუწხუ̂აუ̂ად ა̈რი. ხეღუ̂ი̄რა̈̄ლხ მა̈გ ა̈გის: "ქა̄უ̂ ესერ ლა̈ჲკუ̂იშ, მა̈̄ღენუ̂ა̈̄ჲ ხათჷმ", მარე ქა და̈̄ს იმის ხა̈ტხე. უ̂ეშგიმპილს სერ ქა ლოხკუ̂ა̈შ მიჩა მუს, იმუ̂ა̈̄ჲჟი დო ლა̈სუ̂, ერე (15) -- ჲაღო, ჯ' ე̄სერ ბამბი კარაუ̂ს ათლაკა-ჲ ეჩე̄სგ' ე̄სერ ლჷმსგუ̂ირ სი̄მაქ, ხედუ̂ა̈̄ჲ ესერ მიჩ სურუ ლახლატა, მარ' ე̄სერ მინე უჭუ̂დია̄ლუ̈ნდ ა̈გითე დეშ ოხჴი̄და. -- მიჩა მუდ ხა̈̄ქუ̂, ერე-- ჲაღუ̂ ე̄სერ ეჩხა̄უ̂ ლი̄ზის ჯა მა̄მ ხოდურუ̂ა̈ნი ი აჩა̈დუ̄.</p>
      <p>აჩა̈დ ალა̄, ჭყინტ, ი ათა̄სდ ალ ბამბი კარაუ̂ს-ა́, ხედუ̂ა̈̄ისგა დი̄ნა (20) ა̄ცუ̂ირ, მარ ალ სი̄მაქ დე̄ს' ე̄სხუ̂ი̄დ ამე̄სგა. ეჩქა მიჩა ყუ̂ა̈რუ̈ლდ ხა̈̄ქუ̂:-- ჲაღუ̂ ე̄სერ ჟი̄უ̂ ლახსგურდა ბჷგიდ მიჩ ი ქა̄უ̂ აფიშუ̂დ მიჩა ნა̈ბჟი (ჩა̈̄ჟ)!</p>
      <p>ესღრიხ, ესღრიხ სერ ალჲა̈რ, ესღრიხ, ჯუ̂ედია-ნაჯუ̂და მინდო̈რისგა (25) ჩუ̂ესწუ̂ე̄ნეხ ქორ. ეჩქ' ა̄ჯაღ ადშგურა̄ნე ყუ̂ა̈რუ̈ლდ:-- ამჩუ̂ ესერ ლიშია̈̄ლ ხოწუ̂იუ̂ ი ბჷგიდუ̄ ლახსგურდა!</p>
      <p>აჩა̈დხ ალჲა̈რ აშხუ̂ ჰა̈ზუ̂თე̄სგა, ანკუ̂ა̈ფხ ჟ' ალა̄, ჩა̈̄ჟ, ი, ალჲა̈რს ჩეი̄ ყო̄რა̈ლ ხოწიბხ, ეჯჲა̈რ სგა̄თძგუბუ̄რეხ. ჰა̄ლ სგა̄თძგუბუ̄რეხ, ამეჩუ̄ნ შიშდ ჩუ̂ესწუ̂ე̄ნეხ ეჯ სი̄მაქ-ე́, ხედუ̂ა̈̄ჲ ერ ბამბი კარაუ̂ისგა (30) სგურდა. ჟი ლახსგურდა ალ დი̄ნაი̄ სამ ლჷჭიშხ კერეტა̈ნს ი ოხუ̂ბინეხ უშხუ̂ა̄რ ლიშია̈̄ლ. იშია̈̄ლხ, იშია̈̄ლხ ი ჟ'ახწინდახ ჭყინტ ი მიჩა ყუ̂ა̈რუ̈ლ. ამჩიქქა სიმქა̈ დი̄ჲ ანჴა̈დ მჷრა̈̄მხა̈ნ ი ქა ლახუ̂ე̄მხ ალ დი̄ნა ხეხუ̂დ. ათხე ჩუ̂ა̈რიხ ამჩუ-ჲ უ̂ეშგიმპილს დი̄ნად რა̈̄ქუ̂:-- მიჩ ესერ ხორი სემი ლაჯმილა-ჲ ეჯჲა̈რ ესერ ხეშია̈̄ლხ თათრი (35) ჯა̈რს ი ეჯჲა̈რთე̄უ̂ ესერ აჩა̈დხ ი ლოხუ̂მარჯო̈̄უ̂!</p>
      <p>ჟი ლახსგურდა ალა მიჩა ყუ̂ა̈რუ̈ლს ი აჩა̈დ. ეჩუნღო̄ნ სგა̈̄თთხანა̈̄ნ ალჲა̈რს. ალჲა̈რ ჩუ იუ̂ჟახ ბამბი კარაუ̂ისგა, თათრი ჯა̈რ გა̈ნთე ხაშჷ̄დდახ <pb n="331"/> მა̈ფშა̈̄რ. ლა̈ჲცხუ̂ა̈პ დაშნა̈ჲ ი ხუ̂იტე ალჲა̈რს. სემი̄ლ ხოკლი̄ნდა ლეხუ̂ტად, ეჩქა ჟ'ანჲა̈ცხხ სემი ლახუ̂ბა. ალჲა̈რდი̄ ჩოთბაცეხ მინე დაჩუ̂ირ. აჩა̈დხ ა̈გითე-ჲ ამეჩუ ჩუ̂არდახ უ̂ოდ-ი-უ̂ოდ (ჭყინ-ი ლა̈მთილს). ეჩუნღო ჭყინტდ რა̈̄ქუ̂: (5) -- ათხ' ე̄სერ სერ მიჩა ქორთე̄უ̂ აჩა̈დხ.</p>
      <p>ალას-ა́, დი̄ნას, ხაჟხა გრუზიელ. ჟი ლახსგურდახ ხეხუ̂-ჭა̈შ ჩა̄ჟა̈რს ი აჩა̈დხ. ჯუ̂ე̄დია-ნაჯუ̂და მინდუ̂ერისგა ათა̄სდხ მე̄რმა ქორს. ამჩუ̄ნ ყუ̂ა̈რუ̄ლდჷდ ხა̈̄ქუ̂:-- ჲაღო, ამჩუ̄ნ ესერ ლიშია̈̄ლჷდ ხოწუ̈უ̂ხ.</p>
      <p>(10) ანკუ̂ა̈ფხ ჟ'ალა̄, ჩა̈̄ჟ, ი, ალჲა̈რს ჩეი̄ ყო̄რა̈ლ ხა̄დდახ, ეჯჲა̈რ სგა̄თძგუბუ̈რე. ამეჩუ̄ნ, ალ ქორისგა, დი̄ნა არდა ი ალა ჟი ლახსგურდა უ̂ო̄შთხუ̂ ლჷჭიშხ კერეტა̈ნს ი ლიშია̈̄ლ ოხუ̂ბინე ალას-ა́, ჭყინტს. იშია̈̄ლხ, იშია̈̄ლხ ი ჟი̄დ ახწინდა ალა̄, ჭყინტ. ალაჲ ქა̄დ ადჲე ი ალა მე̄რმა მუხუ̂ბე̄მი ხეხუ̂ჲა̄ქ ხა̄დ. ალას ხაჟხა გრუზაუ̂ოჲ.</p>
      <p>(15) ანღრიხ ათხ' ა̄ლჲა̈რ ი ალ მახაღუ̂აჟრე ლა̈ხხუ̂ა ჲერქჷდა სგა ხონჴრიხ. იჰა̈̄ლხ მინე ქორთე̄სგა, ეჩქა ა̈ნკიდ ჯიბხა̈ნჟი გრუზაუ̂ოჲდ ლა̈კუ̂ცა̈̄ნ ი ლაჲტი̄ფანე მინდუ̂ერისგა ი ლარდა̈̄ლ ა̈დგა̈̄ნხ. ა̈ნკიდ ჯიბხა̈ნჟი ლაშე̄რილ ი ძღუდა̈რ ახცხიპ ლარდა̈̄ლს. ეჩუნღო̄ნ ა̈დკუ̂იჰხ სერ ალა ჩიემ, სოფლა̈რდ, ი ლიშია̈̄ლ ოხუ̂ბინეხ ალ მახაღუ̂ა̈ჟს ი მინე ლა̈ხხუ̂ას, (20) მარე ჟი და̈̄რ მოშ ახწინდახ ი ალჲა̈რდ ეშხუ სა̈ხჷლწიფუ̂ მა̈გ ჟ'ანხუ̂იტხ. ეჩუნღო̄ნ ა̈წჰეხ სერ ალჲა̈რ ჭყინტი მუდ, მარე ლა̈ხხუ̂ა მა̄დ ხეწჰა̈̄ნხ. ი მახეღუ̂ა̈ჟ გარ აჩა̈დ. ალჲა̈რ უ̂ოდ-ი-უ̂ოდ ჰარა̈ყს ათუ̂ნა̈̄ლიხ ი ა̈მზჷრიხ ალას-ა́, მინე გეზალს, ი უ̂ეშგიმპილს ბა̈ნგ ლახა̈̄შხ. ჩუ̂ადბჷნგუ̂ეხ ი ჟ'ესლა̈ჯხ ბანდა̈რჟი̄ნ ალა̄, მინე გეზალ. ეჩუნღო თე̄რა̈ლ (25) ქო̄ხკჷდჷ̄რეხ, მურსგუ̂ენ თე მჷრთენ ჯიბთ' ე̄სუ̂დეხ ი მჷრთენმურსგუ̂ენთე, ჟ'ადჲეხ ი მინე ჟიქა̄ნ კოჯქა ქა̄დკუ̂ა̈რხ სათათრე̄თი სა̈ხჷლწიფუ̂თე. ქ' ე̄რ ადკუ̂ა̈რხ, ამნე̄მ ბაჟ ლა̈ჲბა̈ჟ, ლიცი შჷ̄ლჷლდ ხესმო̄ლ ი ეჩნოშ. ჟ'ა̈ნძგუბუ̄რე-ჲ ქა̄ჩა̈დ ლჷცთექა, თე̄რა̈ლ ლა̈ჲრჷჩხნე ი ჰა̈დურდ ჩუ̂ა̈თბურა̈̄ნ. ეჩქა ჯიბთ' ე̄სქუ̂იჭე ტუ̂ეტ, "მიჩა ხეხუ̂მი ლა̈კუ̂ცა̈̄ნ (30) ესერ ჰე̄სა იმე ლა̈ხსედენ", ჟ'ა̈ხბა̈გუ̂ მჷრთენხა̈ნი თე ი მურსგუ̂ენხა̈ნ ლა̈ჲგე; ეჩუნღო ა̈ხბა̈გუ̂ მურსგუ̂ენხა̈ნი თე ი მჷრთენხა̈ნ ლა̈ჲგე ი სგა̄ჩა̈დ სათათრე̄თთე.</p>
      <p>ამჩიქქა ამი̄ ლა̈ხხუ̂ას ხეშია̄ლხ მე̄რმე-მე̄რმე სა̈ხჷლწიფუ̂ა̈რ, მარე ჯა̈რ ლახ ჩოთშდა̈ხხ, სათათრე̄თხა̈ნ ანჴიდხ სერ ჯა̈რ. ეჯ ჯა̈რს ალ (35) მახეღუ̂ა̈ჟი ა̈ხჩჷ̄დ. ამნე̄მ მეცქუ̂ილ ოთზჷზე მიჩა მუს ი ხაშგუ̂მინ, ერე "ჲაღო, მიჩ ესერ ერ მიჩა გეზლა̈ ყუ̂ა̈რუ̈ლ ესსედა, ეჯ' ე̄სერ ქა̄უ̂ ლახუ̂ე̄მხ ი ეჩქ' ე̄სერ არიგებს ჟ'ახჟანდე̄დხ ალ ზურალა̈̄რს", ათხე <pb n="332"/> სერ იშია̈̄ლხჷდ ი თათრი ჯა̈რ მა̈გ ჟი̄დ ანხუ̂იტხ. ეჩუნღო სერ ლიშია̈̄ლ ალ ჭყინტსი̄ ათხუ̂ი̄დ ი ალა ჟ'ახწინდა ზურალა̈̄რს. ალ მახეღუ̂ა̈ჟ ლა̈სუ̂ ეჯე̄, მინე ლეჭშჷ̄რი. ჩუ̂ათირხ ზურალა̈̄რდ. ლახჭემხ ალჲა̈რდ პლატკულ თე̄რა̈ლქა ი ხოსტჷრფილი̄ ლა̈ხტა̈ხხ. ალჲა̈რს ალ (5) ხელწფარე მაღუ̂ა̈̄ნ მა̈გ ჩუ̂ესსა̈დხ, ხოჩა ლირდე-ლიზგ' ა̈̄დჴიდხ ი ლჷმზჷრე̄უ̂ ხიშდ.</p>
    </body>
  </text>
</TEI>
