<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">146. ღუ̂აჭა̈რ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Manana</forename>
       <surname>Tandashvili</surname>
      </persName>
     </name>
     <idno type="orcid" corresp="https://orcid.org/0009-0005-7812-9124">0009-0005-7812-9124</idno>
    </editor>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Rusudan</forename>
       <surname>Ioseliani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Ketevan</forename>
       <surname>Margiani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto1/spto1.htm">TITUS</ref>
     <title xml:lang="kat">სვანური პროზაული ტექსტები. I ბალსზემოური კილო. ტექსტები შეკრიბეს ა. შანიძემ და ვ. თოფურიამ[Svanuri ṗrozauli ṭeksṭebi, I: Balszemouri ḳilo.
Ṭeksṭebi šeḳribes A. Šaniʒem da V. Topuriam (Masalebi kartvelur enata šesc̣avlisatvis, I)]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1929">1939</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_600">
    <body>
      <head>146. ღუ̂აჭა̈რ</head>
      <p>ლჷმზჷრე̄უ̂ ხი ი ა̈რიხ ეშხუ დიმთილ-თელღჷრა. თელღჷრას ჭა̈შ ლა̈შია̄ლს ხორი ი ჯა ღანაუ̂ ლი. ოხჴა̈დ ლიღუ̂ჟა̄ლე დრო̈უ̂ ი აშხუ̂ (10) ლე̄თ იღუ̂ჟა̄ლ, აშ ამჩიქქა ალჲა̈რს ღუ̂აჭა̈რ ლახა̄გა̈ნხ ყო̄რს ი ხაშგუ̂მინ ბინა. ალჲა̈რს მე̄უ̂არ ხამჭინდახ ამი̄ სგა ლიხნი. მარე დე̄რუ̂ასი დეშ ლახგენეხ ი სერ სგა̈̄დხინხ.</p>
      <p>თელღჷრა ერ ჩუ̂ა̈დღუ̂აჟ, აშ ეჯ დრო̈უ̂ს ანჴა̈დხ ეჯჲარე ყო̄რთეჟი̄ნ: ჯგჷრა̈̄გ, ბარბალ ი თა̄რინგზელ. ალჲა̈რდ ა̈დი̄ნბუ̂ა̄ლეხ, ერე (15) -- მა̈̄ზუმ ხა̈ნი ლირდე̄ ნა̈ბუ ესერ ლახუ̂ე̄მხ ალ ბეფშუ̂ს? -- ჯგჷრა̈̄გდ ლა̈̄ქუ̂, ერე-- ალასუ ესერ ლახუ̂ე̄მხ, ნაჰა̈̄ნდურ ერ ლჷყა̄რხა̈ნჩუ ჩუ ხექუ̂ცენი ი გიმჟი̄ნ ჟი ხოჲხენი, ეჩი̄ზუმ ხა̈ნი ლირდე̄ ნა̈ბ. -- ბარბალდ ლა̈̄ქუ̂, ერე (20) -- მაცლა̈ნს ესერ სგა ხოჩდიხ ი ჩუ შდეხნი, ეჩი̄შ-ი-ეჩი̄ ნე̄სგა მა̈̄ჲ ხა̈ნ ღჷრი, ეჩზუმ ხა̈ნს ლირდე̄ ნა̈ბ. -- ეჩქა თა̄რინგზელდ ლა̈̄ქუ̂, ერე-- ეჯ' ე̄სერ მა̄მა-ჲ ალჲა̈რს ესერ ბა̄ზი ღუ̂აჭა̈რ ხორიხ, ეჩი̄ კეთლი პატრონდუ̄ ანსყეხ.</p>
      <p>(25) უ̂ეშგინპილს სერ ჩუ̂აცუ̂ირხ ეჩეჟი ი აჩა̈დხ.</p>
      <p>ალჲარე გა̈რგლა ღუ̂აჭა̈რს ქა ხესმო̄ლ ი მე́უ̂არ ხასკუ̂რა̈ლჷნ.-- ღე̄რბეთ ესერ ჯა̄უ̂ ლა̈ხშა̈დ, ალ ბეფშუ̂ ესერ იმჟინ ი̄რა მიჩა კეთლი პატრონ?</p>
      <p>მე̄რმა ლადეღ ოხუ̂ბინე ღუ̂აჭა̈რდ ალ ბეფშუ̂ი ლიღუ̂ჭარა̈̄ლ, მარე (30) დე̄მ ხა̈ყდიხ. ეჩქა ხა̈̄ქუ̂, ერე-- ბეფშუ̂იშ როქუ̂ მა̄მა თერა ი ჯა როქუ̂ აშხუ̂ ჰილუ̂ს ლახუ̂ედნე უ̂ოქუ̂რშუ̂ ლჷლა̈̄ბს. ნა̈ბ ი უმბილ მა̈გ ოთნა̈ჩდე ი სერ ღალ ჩუ̂ათყიდხ. ღუ̂აჭა̈რდ კალთა̈ჲს ლა̈ჲჭუ̂ე̄ნ ბეფშუ̂ ი აჩა̈დ. აშხუ̂ მინდუ̂ერისგა ჩუ̂ესჷ̄გა̈ნ ი ადჭკუ̄რე: "ჩუ̂ადგრის ალ ბეფშუ̂, ჰა მა̈ჲ ხა̈ყრის?" უ̂ეშგინპილს (35) ქა̄თქუ̂იც თხუ̂იმ სერ ი ქა̄დკუ̂ა̈რ ცა̈გი ტა̈̄ნთექა, ჯ' ა̄ჩა̈დ.</p>
      <p><pb n="333"/> ალ ბეფშუ̂ს ა̈თლაკ ლა̈ჩუ̂ ი ჟანჷრდე. ეზერ მახეღუ̂ა̈ჟ ა̈ხფას. ლახ ჲა̈რ ხეჭუ̂დია̄ლ: "იშა გეზალ როქუ̂ ხი, ჲედ მა̈ჲ გუ̂ა̈რიშ?" ეჩქა ეჯა ხა̈ტხა, ერე-- ჯა როქუ̂ ლა̈ჩუ̂ა̈ ნარდა̈უ̂ ლი ი მა̄მა ხოხა, იშა გეზალ დო (5) ლი, ჲედ გუ̂ა̈რ მა̈ჲ დო ხა̄რ.</p>
      <p>აშხუ̂ ლადეღ ესღრი ალ ჭყინტ შუკუ̂ს ი სგა ლახხუ̂ი̄დ ღუ̂აჭა̈რ ი ლახჭუ̂ედდა:-- იმთე როქუ̂ ესღრი?-- იმთე ი ლა̈დია̄ნათე. -- ლახტიხ ჭყინტდ. ეჩქას ხა̈̄ქუ̂, ერე (10) -- იშა გეზალ ჲედ მა̈ჲ გუ̂ა̈რიშ როქუ̂ ლი?</p>
      <p>ჭყინტდ ქო̄ხო̄მბუ̂ე მა̈გ, იმჟი̄ნ ნარდა̈უ̂ ლი ჯა ი იმჟი̄ნ მა̄დე. ეჩქა ღუ̂აჭა̈რ გუდ ანჴა̈დ, ერე ალა ლა̈სუ̂ მიჩა ნაკუ̂არუ̂ ბეფშუ̂ ი ხა̈̄ქუ̂:-- მიჩუ როქუ̂ ოთო̄გა̈ნ ლჷდია̄ნად.-- ეზერ როქუ̂.</p>
      <p>(15) ღუ̂აჭა̈რდ ჩუ̂ა̈ირ ლა̈ირ ი ქა̄თბა̈რჲე მიჩა ხეხუ̂თე:-- ჩუ როქუ̂ ჰე სგურდე̄დს ი შიშდ ჟი̄უ̂ ანჷ̄გა̈ნხ ი ჩუ̄უ̂ ადყიმეხ ალ ჭყინტ ი ჟი ჰე ლჷ̄გენხ ი ჩუ ნო̄უ̂ ესსგურდახ, ეჩჟი̄უ̂ ადყიმეხ!</p>
      <p>შუკუ̂ჟი̄ნ ჭყინტს ლახხუ̂ი̄დდა თა̄რინგზელ ი ხა̈̄ქუ̂, ერე-- ლიცი ლათრა როქუ̂ ხეღუ̂ე̄ნი მა̄ლე ი ლახდია̄ნე̄უ̂. -- ჭყინტდ (20) უ̂არ ხა̈̄ქუ̂:-- მიჩ როქუ̂ მა̄მაგუ̂ეშ ხუღუ̂ე ეჯკა̈ლიბ. თა̄რინგზელდ ხა̈̄ქუ̂:-- მიჩ როქუ̂ ჩუ ხოხა, ერე მიჩ ლიცი ლათრა̈̄ლ შუნ ხუღუ̂ე. ღუ̂აჭა̈რდ ჭყინტს ლა̈ირ კოლფი̄დთ' ე̄სუ̂დე ი ეჩჟი ლახუ̂ე̄მ. ჟ'ა̈ნკიდ ალ კოლფი̄დ ი ქა ლახუ̂ე̄მ. თა̄რინგზელდ ქა̈̄დჭოდა̄ნე ლა̈ირ ი ჩუ̂ადცჷლჷ̄რე. (25) ჩუ̂ა̈ირ მიჯნე̄მ ლა̈ირ, ერე "ჰა̄ლ როქუ̂ ალ ჭყინტ სგა̄ჩეს, შიშდ ჩუ̄უ̂ ადგურგუ̂ნე მინე დი̄ნა ი ალა!"</p>
      <p>ჭყინტდ ადჲე ალ ლა̈ირ ი სგო̄თჴიდ ღუ̂აჭრი ხეხუ̂ს ი გეზლი̄რს. ალჲა̈რდ ქა̈̄დჭოდა̄ნეხ ი მე̄უ̂არ ათსაკუ̂რა̈ლჷნხ: "ალამა̈გ მუშგუ̂ემ როქუ̂ ხა̈ჴდახ ი დე̄შა̈შდ ლოჰოდახ ი ალას როქუ̂ იმნა̈რ ლაჰუ̂ედნა?!" ალჲა̈რ (30) ჩუ̂ადგურგუ̂ნეხ ი ღუ̂აჭა̈რი̄ ანტა̈ხ ა̈გითე. ეჩის ხა̈ხიადჷნ: "ათხე როქუ̂ ჩუ ლჷყმე ხე̄რიხ!"</p>
      <p>ა̈გით' ა̄ნჴა̈დ ი მე̄უ̂არ ათსაკუ̂რა̈ლჷნ, მიჩა დი̄ნა ი ალ ჭყინტ ერ უშხუ̂ა̄რ ხასგურდახ, ეჯა, მარე ქა მა̄მა ლა̈ჲთენე.</p>
      <p>ალ ღუ̂აჭა̈რს ლახუ̂ს ჯუ̂ეგ ხორდა ი აშხუ̂ ლადეღ აჩა̈დ მეჯუ̂გათე (35) ი ხა̈̄ქუ̂, ერე "ბა̄ზი ესერ ჲერუ̂ა̈̄ჲ მა̈̄ნკუ̂ი ანჴეს მინეშთე̄სგა, ეჯა როქუ̂ შიშდ ჩუ̄უ̂ ადგა̈რხ!" ამ ლე̄თ ჩუ ლუუ̂ჟუნე ლა̈სუ̂ხ მა̈გ, ეჩქა ლა̈̄ქუ̂ ღუ̂აჭა̈რდ: "ახჰა̄, ბა̄ზი როქუ̂ მიჩ ეჯკა̈ლიბ ი̄სნაუ̂ ლახი̄სნაუ̂ა, ერე ჰა̄უ̂ <pb n="334"/> როქ დო̄სამა ხათმჷნხ ჲედ ჯუ̂ეგს ი მა̄დეჲ მეჯუ̂გას, ბაც მა̄დ ლი!" ესუ̂ქიქნე მიჩა ჩი̄ჟა: "მა̈ჲ როქუ̂ დო ხოჩუ̂მინა ი აჩა̈დუ მოშ!" ჩი̄ჟე დეშ ოხჴა̈დ ალ მახალს გუდ ი ტკისდ ღჷრდა, მარე მიჩა ხეხუ̂დ მა̄დ აფიშუ̂დ. ალა ღუ̂აჭა̈რს მეჩდე ხოხა ი ეჩუნღო ლა̈ხჭუ̂ედდა მიჩა (5) გეზალს:-- ა̈მჩედე̄ლი როქუ̂ მა̄?-- ეჯ' ე̄ჩქა როქუ̂ ა̈მჩედე̄ლი შიშდ.</p>
      <p>ათხი̄დჷნ ღუ̂აჭა̈რს: "ათხე როქუ̂ ჩუ ლჷდგა̈რ ხე̄რიხ, ი აჩა̈დ სგა ლახა̄გა̈ნ მეჯუ̂გას ი ლოხჰურნე, მა̄მაგუ̂ეშ ლახსჷმდა: "ჰა, ლჷკჩე̄უ̂ (10) როქუ̂ ლი მიჩა ლირდე, ჩუ ლჷდგა̈რ ესერ მჷრე̄ს ხა̄რხ!" სგა ერ ესღჷრდა ყო̄რისგა, ეჩქას ჟ'ახბა̈ჟხ მეჯუ̂გად, ტკიცდ ჩუ̂ადგა̈რხ.</p>
      <p>მიჩა ლირდე-ლიზგე ეში̄ ეჩის ესსა̈დ-ე́, ესუ̂ა̈̄ჲს თა̄რინგზელდ ესცუ̂ირ, ი ლჷმზჷრე̄უ̂ ხიშდ.</p>
    </body>
  </text>
</TEI>
