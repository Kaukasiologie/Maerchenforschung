<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">103. მჷკჷლმა̈ხი̄ ჭყინტგეზალ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Manana</forename>
       <surname>Tandashvili</surname>
      </persName>
     </name>
     <idno type="orcid" corresp="https://orcid.org/0009-0005-7812-9124">0009-0005-7812-9124</idno>
    </editor>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Rusudan</forename>
       <surname>Ioseliani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Ketevan</forename>
       <surname>Margiani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto1/spto1.htm">TITUS</ref>
     <title xml:lang="kat">სვანური პროზაული ტექსტები. I ბალსზემოური კილო. ტექსტები შეკრიბეს ა. შანიძემ და ვ. თოფურიამ[Svanuri ṗrozauli ṭeksṭebi, I: Balszemouri ḳilo.
Ṭeksṭebi šeḳribes A. Šaniʒem da V. Topuriam (Masalebi kartvelur enata šesc̣avlisatvis, I)]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1929">1939</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_555">
    <body>
      <head>103. მჷკჷლმა̈ხი̄ ჭყინტგეზალ</head>
      <p>არდა ეშხუ მჷკჷლმა̈ხი, ხორდა ეშხუ ჭყინტგეზალ. აჩა̈დხ აშხუ̂ ლადეღ [ალ] გეზლა̈ იღბა̈ლჟი ლაკჷლმა̈ხთე ი ადკუ̂ა̈რ ბა̈დ მჷკჷლმა̈ხიდ (15) მიჩა გეზლა̈ იღბა̈ლჟი ი ეჩშელდ კალხმა̈რ ა̈თჷრმა̈̄ნ[ხ], ერე პილთექა უ̂ედდ [გარ] ა̈ნთირნე ი ჩუ̂აშიდ მინდო̈რისგა. ამშელდ კალხმა̈რისგა ხეჩჷ̄დ ეშხუ ზისხი გუა̈რდ წჷრნი ი ლამა̈ზ მეუ̂არ. ეჩქა მჷკჷლმა̈ხიდ ხა̈̄ქუ̂ მიჩა გეზალს: "ჯ' ე̄სერ ა̈გითე ღჷრი ი ურემს ჴიდე კალხმარე ლა̈ჲა̈̄სგდ ი ჯ' ე̄სერ ჟი̄უ̂ ესლეჩა̈̄ნ კალხმა̈რს ი ჩიდ ხოშა (20) ფირთხილდ[უ] ესო̄გა̈ნ წჷრნი ჴალმახს!"</p>
      <p>აჩა̈დ ა̈გითე მჷკჷლმა̈ხი ი ჭყინტდ წჷრნი კალმახ ჟ'ა̈ნკიდ ტოტთეჟი ი ხეწუ̂ე̄ნა̈̄ლ, მეუ̂არ ადსინჯუ̂ე, ხუ̂ა̈ჲ ადსი̄პანე ი უ̂ეშგიმპილს ლა̈̄ქუ̂, ერე "ცოდ ესერ მა̄დ ლია ამი̄შთა̄ნ ლამა̈ზ კალხმა̈ დაგრა?" ი ახცუ̂ა̈დლჷნ ი სგა̄ფიშუ̂დ ჭალა̈ჲთეჲსგა. ეჩქა კალმახ უ̂ეშგდ ესტა̈ხ ი (25) ქა ლოხკიჩ ეშხუ ფხა ი ქა ლახუ̂ემ ჭყინტს: "შომუ̂ა̈̄ჲ ლადეღ გაჭიუ̂რება ა̈ჯჴეს, ეჩქა ალა ლახქუთინ ი ჭალი პილთეჟი აღე ი მიშგუ ჟახე ახჷრშუ̂ნ!"</p>
      <p>ათხე ანჴა̈დ მიჩა მუ ი წჷრნი კალმახს ა̈ხთხა̄ლ. ეჩქა მიჩა გეზალდ ხა̈̄ქუ̂: "ხაცუ̂დილე̄ნა როქ ი ქო̄თფი̄შუ̂და."</p>
      <p>(30) მიჩა მუ ა̈თცუ̄დ: "მიჩა სიცოცხლეისგა [=აშლარდაისგა] ნო̄საუ̂ როქ ხეწა̈დ სერ იუ̂ალადეღ ი აჩა̈დუ იმთე!"</p>
      <p>აჩა̈დ ჭყინტ. მჷკჷლმა̈ხიდ ა̈გით' ა̄დჲე კალხმა̈რ. ჭყინტ ესღრი, ესღრი, ძღჷდ მეჩედ, ჰა კოტო̄ლ, სგა ლახხუ̂ი̄დ ამეჩუ ლა̈ჩუ̂ ი ახღუ̂იჭხ მეთხუ̂იარა ი მინე ჟეღა̈რ. სგა ხაფხეჭ [ამნე̄მ] ლა̈ჩუ̂ს მუჭუ̂ა̈რს ი ჟ'ა̈ნჷრმე. (35) მეთხუ̂იარას ხა̈̄ქუ̂, ერე "მა̄მა ესერ ხოშგურხა, მიჩა შინა̈უ̂ირ <pb n="200"/> ლა̈ჩუ̂ს დო ადგა̈რიხ?" ი ქა̄თყა̈ჩუ̂ნე მეთხუ̂იარა ი ჟეღა̈რ. ეჯჲა̈რ ე̄რ ქა̄ფიშუ̂დ, ეჩქა ლა̈ჩუ̂ს შუკუ̂ ლახთო̄ნე: "ღჷრდაუ̂ ესერ, ნო̄მჷნუ ხაყლუ̄ნი, ხოჩაუ̂ შუკუ̂ ხა̄რ!" ეჩქა ლა̈ჩუ̂ უ̂ეშგდ ლა̈ხტა̈ხ ი ქულა ლოხკიჩ: "ალა ესერ ჯიბთეუ̂ ესდე. შომუ̂ა̈̄ჲ მაწჷხ ხა̈̄ც, ეჩქა ქაუ̂ ანჴა̈დ მინდო̈რთექა (5) ი მიჩა ჟახეუ̂ ანჷრშუ̂ენ, "მი ისგუ̂აცახა̈ნ ესუ̂ფა̈დგი ი ჩი̄ ლა̈ჯშედნი!"</p>
      <p>აჩა̈დ. ხუ̂ა̈ჲ აჩა̈დ, ჰა კოტო̄ლ, ახღუ̂იჭ წა̄უ̂რს ა̈რწიუ̂. ჰაჲ ჲედ ხეჰა ი ჲედ დეშ ი ახფიშუ̂დ კუ̂აბლა̈ჲ ფაუ ი ქა̄თყიჩ წა̈̄უ̂რს ა̈რწიუ̂ ი ჩუ̄დ ათცუ̂ირუ̂ნე ლჷჲა̈რ. ეჩქა წა̈̄უ̂რდ ღალე ლა̈ჲკიჩ ი ქა ლახუ̂ემ (10) ჭყინტს: "ალ' ე̄სერ ჯიბთეუ̂ ესდე ი, შომუ̂ა̈̄ჲ მაწჷხ ჯე̄რა, ეჩქა მი ამჷრშუ̂ენ ი ეჯ მინუტისგა ისგუ̂აცახა̈ნ ესუ̂ფა̈დგი!" სგე̄სდე ჯიბთე ი წა̈̄უ̂რ აჩა̈დ.</p>
      <p>ესღრი ჭყინტ ი ამეჩუნ სგა ლახხუ̂ი̄დ მა̄ლ. ახღუ̂იჭხ უ̂ეშგინ მეთხუ̂იარა ი მინე წეუ̂ა̈რ-მეძბარა̈ლ, ჲედ ირმიხ ჟი, ჲედ დეშ. ეჩქად (15) ჰერ ესდე ჭყინტდ: "იმ ესერ იჩოხ, მიჩა შინა̈უ̂ირ მა̄ლს ესერ იმღა ახღუ̂იჭხ?" ი მა̄ლს კალთა̈ჲ ლახლაფრე ი ჩუ̂ათცუ̂ირუ̂ნე მეთხუ̂იარას ი ჟეღა̈რსი̄. შომუ̂ა̈̄ჲ ეჯჲა̈რ ქა̄ჩა̈დხ, ეჩქა მა̄ლ ქა̄ფიშუ̂დ. მა̄ლ უ̂ეშგდ ესტა̈ხ ი ქა ლოხწა̄ნე ფა̈თუ̂: "ეე, სი ჭყინტ, მა̈̄ღენ ამი̄შთა̄ნ სიკეთ მა̈ყრ, ალ მიშგუ ფა̈თუ̂ ისგუ̂ოუ̂ მისჩუქუ̂რე̄ნს. შომუ̂ა̈̄ჲ გაჭიუ̂რება ა̈ჯჴეს, (20) ეჩქა ქა̄ღე მინდო̈რთექა ი მიშგუ ჟახე ახჷრშუ̂ენ ი ეჩქა ისგუ̂აცახა̈ნ ა̈ხუ̂ფა̈დგი!"</p>
      <p>ათხე ესღრი ჭყინტ ი ესღრი, სგა ლა̈ხჴა̈დჷ̄ნ ეშხუ ჰო̈̄რია დი̄ნათეჲსგა. ეჯკა̈ლიბ ზითუნახა̈უ̂ ლი, ერე ქუ̂ეყანაჟი ამჷნ ხოჩა და̈̄რ ა̈რი, მარე ხეხუ̂დ ეჯას გარ ხონჴრი, ერე ეჯკა̈ლიბ ა̈დგილჟი ჰ'ა̈̄რ ჩუ (25) ხეპჟენი, ერე ჯა ჩუ დოშ იწუ̂ე̄ნე. ეჯას ხონჴრი ხეხუ̂დ, ი ეჩურ ჩუ̂ადგა̈რი ჩი̄. სგა̄ჩა̈დ ამხაუ̂ ჭყინტ ი ხა̈̄ქუ̂:-- ჰე, სი ლჷფკე̄ლ, ისგუ̂ათე ოღუ̂ერ, ხეხუ̂დ მაკუჩ ა̈ჯყედა̄ნა!</p>
      <p>ეჩქა ლჷფკე̄ლდ ლახტიხ:-- ჰე მოშ ეჯკა̈ლიბ ა̈გის ა̈თპეჟნი, ერე ჟი დოშ ა̈ჯთხე̄ლნე, (30) ეჩქა ისგუ ხეხუ̂ ხუ̂ი̄რა; ჟ'ემოშ ა̈ჯთხე̄ლნე, ეჩქა ჩუ ჯადგა̈რი!-- ჲაღო, უ̂ო̄შთხუ̂ინ ლიპეჟი ნა̈ბ ქა ლა̄მო ი ეჩქა ისგუ ლი̄ქუ̂ ლესუ̂!</p>
      <p>აჩა̈დ ლიცი პილთე ი კალხმა̈ ფხა ა̈ნკიდ ი ჟ'ანჷრშუ̂ენ წჷრნი კალმახ. ეჩქა კოტო̄ლ ლა̈სუ̂, ათხე ძღჷდ ლი ი ქა̄ნჴა̈დ ჭყინტთექა. (35) -- მა̈ჲ ეჯწჷხჷნ, იმნა̈რ აღერ, მიშგუ̂ი მურდუ̂ნე? მა̈̄ჲ მებცი, თხუმ დე̄მ აჯმა̈დუ̂ნი.-- ამჟი, ამკა̈ლიბ ა̈გის ხეკუ̂ეს ერე ამპა̈ჟუ̂ნა. ერე ქა̈ჯდი დოშ ა̈მთხას!</p>
      <p><pb n="201"/> ჟ'ესსგურე შჷყჟი ი ჩუ̂ადჲე ძუღუ̂ა̈̄ ჰოკერთე. ძუღუ̂ა̈̄ ჰოკერ ქუ̂ა̈ბ ხა̄რ ი ეჩხაუ̂ ადგენე, ქა̄მენ ჯა ლოხუ̂ჩა̈შ. ა̈ნკიდ ეჩქა ლჷფკე̄ლდ სა̈რკ, ხოსგდი ჩი̄თე, დე̄მე ესწუ̂ე̄ნე. ეეშგიმპილს ძუღუ̂ათე ა̈დსგიდა ი ქა ხეწა̈დ ძუღუ̂ა̈̄ ჰოკერ ქუ̂ა̈ბისგა ი ქა̄მენ წჷრნი კალმახ ხოჩიშ. მე̄რმა (5) ლადეღ თამა̈მდ ლა̈ხწუ̂ე̄ნა̈̄ნ. "ცუ̂იდდ თამამობ (|| ხიჟხი̄ნა̈̄ლ): ეზერდ ეჯწუ̂ე̄ნ ძუღუ̂ა̈̄ ჰოკერ ქუ̂ა̈ბისგა, ქა̄მენ წჷრნი კალმახ ჯიჩა̈შ". ათხე ჭყინტს ჰელ ესბჷ̄დ.</p>
      <p>მე̄რმა ლადეღ აჩა̈დ მინდო̈რთე ი ირემი [=ლა̈ჩუ̂ა̈] ფა̈თუ̂ ა̈ნკიდ, ანჷრშუ̂ენ ლა̈ჩუ̂. ლა̈ჩუ̂ შიშდ ამეჩუნ ესფადგა̈̄ნ ი ლა̈ხჭუ̂ედდა: (10) -- მა̈ჲ როქ ესწჷხე̄ნა მიშგუ მურდუ̂ნე ი მიშგუ̂ა ქუ̂ინი მუცუ̂რე? მა̈̄ჲ ჯეკუ̂ეს, მა̈გ მე̄ქა!-- ეჯკა̈ლიბ ა̈გის მოშ ამპა̈ჟუ̂ინ, ერე ეშმა̈კდ[ი̄] დოშ ა̈მთხას!</p>
      <p>ჟ'ესსგურე შჷყჟი ი ჩხარა თანა̈ღ ეჩხა̈ნჩუ ადჲე ი [ჩუ̂ათპა̈ჟუ̂ნე] ქუ̂ა̈ბისგა, ჯა ქა̄მენ ლა̈ხლაფრა̈̄ნ (ლოხჩა̈შ). ლჷფკე̄ლდ სა̈რკ ა̈ნკიდ, (15) ხუ̂ა̈ჲ ადსინჯუ̂ა̄ლე, მა̈ჲ ჟიბაუ̂, მა̈ჲ ჩუბაუ̂, მა̈ჲ ლექუ̂ა, მა̈ჲ ლეჟა, მა̈ჲ ძუღუ̂ათე, დე̄მე მოშ ესწუ̂ე̄ნე. უ̂ეშგიმპილს ა̈დსგიდა უხუ̂ანა̈რთე ი ქა ხეწა̈დ ქუ̂ა̈ბისგა, ქა̄მენ ლა̈ჩუ̂ ხოჩა̈შ. მე̄რმა ლადეღ ჟა̈ხი̄რდ ლა̈ხწუ̂ე̄ნა̈̄ნ ჭყინტ. "ცუ̂იდდ ხიჟხი̄ნა̈̄ლ, ეზერდ ეჯწუ̂ე̄ნ: ჩხარა თანა̈ღ ეჩხა̈ხჩუ ქუ̂ა̈ბისგა ლა̈ჩუ̂ ჯიჩა̈შ ქა̄მენქა". ჭყინტს აჯაღ ათყალუ̈̄ნდა: (20) "იმე როქ ა̈თუ̂პეჟნი ეჯკა̈ლიბ ა̈გის, ერე ამნემ ჩუ დოშ ემწუ̂ე̄ნე?!"</p>
      <p>აჩა̈დ მინდო̈რთე ი ა̈ნკიდ ღალე ი წა̈̄უ̂რ შიშდ ამეჩუ გაჩდა (ესფადგა̈̄ნ), ხა̈̄ქუ̂ სალა̈მ: -- მა̈ჲ როქ ესწჷხე̄ნა? მა̈̄ჲ მებცი, თხუმ დე̄მ აჯმა̈დუ̂ნი.-- ეჯკა̈ლიბ ა̈გის ამპა̈ჟუ̂ინ, ერე ქაჯრა̈ლდ[ი̄] დოშ ა̈მთხახ.</p>
      <p>(25) წა̈̄უ̂რდ ჟ'ესსგურე ლაპო̄რა̈ლჟი ი ჟ'ადჲე, ჟ'ათტჷ̄შე დეცს ი ჩუქუ̂ა̄ნქა ჯა ლა̈ხლაფრა̈̄ნ. ლჷფკე̄ლდ ა̈ნკიდ სა̈რკ ი ქა̈̄დსგიდა, ჩი̄თე ა̈სჷნჯაუ̂ა̈̄ლი ი დე̄მე მოშ ესწუ̂ე̄ნე. უ̂ეშგიმპილს ლა̈ჲსგიდა ჟიბაუ̂ ი ჟი ხატჷ̄შა დეცს, ჩუქუ̂ა̄ნ წა̈̄უ̂რ ხალფარა. მესმა ლადეღ ჟა̈ხი̄რდ ლა̈ხწუ̂ე̄ნა̈̄ნ ჭყინტ. ლჷფკე̄ლდ ხა̈̄ქუ̂: "ცუ̂იდდ ხიჟხი̄ნა̈̄ლ, ეზა̈რდ ეჯწუ̂ე̄ნ: (30) დეცს ხეხტაუ̂ა̈̄ნდა̈ს, ჩუქუ̂ა̄ნ წა̈̄უ̂რ ჯიჩა̈შ". ათხე მეუ̂არ ა̈დხუჭა̈̄ნ ი ხაყლუ̄ნი.</p>
      <p>ქა̄ჩა̈დ მინდო̈რთე ი ა̈ნკიდ მა̄ლა̈ ფა̈თუ̂ ი მა̄ლ შიშდ ამი̄ცახა̈ნ ა̈ნფადგა̈̄ნ.-- მა̈ჲ როქ ეჯწჷხჷნ ამკა̈ლიბ?" მა̈̄ჲ მებცი თხუ̂იმს ქე̄სდუ̂ინე ი (35) ჩი̄ ჩუ ლაჯშიდ.</p>
      <p>ეჯკა̈ლიბ ა̈გის ხეკუ̂ესე ამპა̈ჟუ̂ნა, [ერე] ალ ლჷფკე̄ლდ ჩუ დო̄მე მოშ ემწუ̂ე̄ნას!</p>
      <p><pb n="202"/> -- ჲაღო, სგა̄დე ი უ̂ო̄შთხუ̂ ლა̈დღი უ̂ადა ხაშგუ̂ემ ი ეჩქა ჩუ̂ა̈თპეჟუ̂ნი.</p>
      <p>სგა̄ჩა̈დ ი ხაშგუ̂მინ: "უ̂ო̄შთხუ̂ ლა̈დღი უ̂ადა ქაუ̂ ლახუ̂ემ ი ეჩქა ესერ ჩუ̂ა̈თპა̈ჟნი". ეჯნემ ქა ლახუ̂ემ უ̂ო̄შთხუ̂ ლა̈დღი უ̂ადა ი ქა̄ჩა̈დ (5) მა̄ლთე. მა̄ლ ლახა̄დ აშხუ̂ უ̂ერსჟი ტუნელი ლაბჷრჯას ი სგა̄დბჷრჯე [ეჩაუ̂-ე́], იმუ̂ა̈̄ჲ ლჷფკე̄ლს ლაყუ̂რა ხო̄გდა. ეჩი̄ ჩუქუ̂ა̄ნთეჲსგა სგა̄დჲე ჭყინტ მე̄შთხუ̂ა ლადეღჟი ლა̈პჟუნად. ეჩქა ა̈დსგიდა სა̈რკქა ლჷფკე̄ლ, ჩი̄თე ისგი̄დრა̈̄ლ: მა̈ჲ ლეჟა, მა̈ჲ ლექუ̂ა, ჟიბაუ̂, ჩუბაუ̂, ლჷცთე, კოჯთე, ჰა̈დურდ ჩი̄თე ი დეშ იმე ესწუ̂ე̄ნე ი უ̂ეშგიმპილს ჟ'ა̈ნწახუ̂ა̈̄ნ ნა̈სგი̄დრა̄ლ (10) ი ლა̈̄ქუ̂: "იმე ესერ ა̈რი, ქა̈ჯ, თე̄რა̈ლ ესერ ჟ'ახსიპნე̄ნა ი დეშ ესწუ̂ე̄ნა ი ქაუ̂ ა̈ნთენა̈̄ნ!" ეჩქა ქა̈̄ნთენა̈̄ნ ჭყინტ მიჩა ლაყუ̂რა ჩუქუ̂ა̄ნ[ხა̈ნ]ქა ი ჩუ̂ა̈დსაკუ̂რელა̈̄ნ ლჷფკე̄ლ ი ჩუ̂ა̈დხეხუ̂ჭაშა̈̄ნხ. ეჯკა̈ლიბ ქუ̂ერწილ აჩუ̂მინხ, ერე სემი უ̂ედრა ნა̈პო̄ლა̈ ლჷჯე ანფუ̈̄ნეხ ი ცხჷრილთე აგუ̂ეშხ ი თუ̂ით ფუთ ჩი̄ ჩუ ლახა̈̄შხ მინე მექურწილს ი (15) ლჷმზჷრე̄უ̂ ხი.</p>
    </body>
  </text>
</TEI>
