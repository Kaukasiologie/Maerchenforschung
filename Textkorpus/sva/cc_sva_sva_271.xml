<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">186. დი-გეზალ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project "Caucasian narratives in the discourse of comparative fairy tale research"</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/sc/sc.htm">TITUS</ref>
     <title xml:lang="kat">სვანური ენის ქრესტომათია. ტექსტები შეკრიბეს ა. შანიძემ, მ. ქალდანმა და ზ. ჭუმბურიძემ [Svanuri enis kresṭomatia. Ṭeksṭebi šeḳribes A. Šaniʒem, M. Kaldanma da Z. Č̣umburiʒem]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Zurab</forename>
        <surname>Chumburidze</surname>
       </persName>
      </name>
      <idno type="gnd" corresp="https://d-nb.info/gnd/103508031">103508031</idno>
     </author>
     <author>
      <name>
       <persName>
        <forename>M.</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>თბილისის უნივერსიტეტის გამომცემლობა</publisher>
     <date when="1978">1978</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
     <idno/>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_271">
    <body>
      <head>186. დი-გეზალ</head>
      <p>ლჷმზჷრე̄ვ ხიშდ ი დი-გეზალ ლიხ ი მე̄ვარ ღა̈რიბ ლიხ ი ლეზვებ მა̄მა ხუღვახ (30) ი ჰამა̈ტჷტს ჰამს იფთვიხ ი ნა̈ბზვა̈შს - ნა̈ბოზს ი ამჟი ა̈რიხ. აშხვ ლადეღ ქა ადჯე̄ლვა̄ლეხ ი ქ'ა̄შიდხ ქა̈̄მთე ნაჯე̄ლვა̄ლვ ი ამლე̄თ ჩვადყურდახ. მე̄სმა ლადეღ ჰამს ჟ'ანჷ̄გა̈ნხ, ქ'ა̈̄დსგიდახ ქა̈̄მთე ი ხოშა კჷლთხი ჰა̈ლვა̈ მეგა̈მ ჟი მეჴდე ლა̈სვ ი თეს დეშ ხოჰიდახ. ეჩქა ანჴა̈დ ჭყინტჷლდ ი ჟ'ა̈თჭა̈მ ჰა̈ლვა̈ მეგა̈მს. ესღრი, ესღრი ი ათხე̄ ლე̄თ მა̄მა ხოშთხენი შუკვ. გვიანდქას აჩა̈დ მჷრა̈̄მთე ი ხეწა̈დ აშხვ მეზგა. ბერჟა̈ (35) ქორ ხო̄გჷდა ი ქა ა̈ნსგიდა ქა̈̄მთე ეშხვი ზურა̄ლ. ხოშა ზურა̄ლ ლა̈სვ ი ჟ'ა̈ნჷრმე ჭყინტჷლდ ი ქორთე ადჲე ი ჩ'ესსგურე ბანდა̈რჟი, ტაბა̈გ ოხგე ი ქ'ა̄ნჴიდ რჷდინ-გურო̄ლ ი ესგურნა̄ლვნე ტაბა̈გჟი ი ჩი ნუკვი ლეზვებ ეშ ესჰარა̈̄ნ. ნჷნქა ლე̄ქვი̄სგ მა̈გ ხუღვა̈̄ნდახ. ათხე ჭყინტჷლდს ათხი̄დჷნდა ი ა̈დდი̄რა̈̄ნ მე̄ვარ. მა̈̄ჲ ნა̈ირ ლეზო̈ბ ხეკვა̈დდა: ქუთ ი ჭიშდვა̈რ ი ლეღვ - მა̈გ ლალე̄მ ხა̈დურდ. ათხე ჩვა̈დბურა̈̄ნ ი (40) რჷდინ ი რჷდინ-გურო̄ლ ჩ'აშხვინ ზურა̄ლდ ი ეჩას ქა ხეწა̈დ ჭყინტ ი გვი ლახვე̄მ. ჩვადყურდახ ი ლა̈ჲმჷგნე ჭყინტჷლდდ ზურა̄ლა̈ ლივჟე ი ჟ'ანჷ̄გა̈ნ ი ჟ'ა̈ნკიდ რჷდინ-გურნა ი ესღრი ქა̈̄მთე ი ადკარე მა̈ნკვი̄ ყო̄რ ი ა̈ნკიდ ხოხრა სტურფუ̄ნ, ადკარე <pb n="165"/> მე̄რმე ყო̄რ ი ხოშა სტურფუ̄ნ ამნე̄მ ა̈ნკიდ ი ჟ'ა̈ნბა̈ჟ ზურა̄ლდ ი სგა ა̈ჰი̄დ ზურა̄ლ ი სგა ა̈ნტიხ ქორთე. ჩვადყურდახ ი ჩვა̈დუ̄ჟხ. მე̄რმა ლადეღ ჩვარდა ამჩუ. მე̄რმა ლე̄თ ლუყვნანღო ლა̄ჲმჷგნე ი ისგლე̄თჟი ჟ'ანგა̈̄ნ. ზურა̄ლ ბჷგიდ ივჟა. ქა̄ჩა̈დ ყო̄რთექა ი რჷდინ-გურო̄ლ ჩვათა̈̄შდჷნდა ი სგა ლა̈ხტა̈ხ ი ჟ'ა̈ნკიდ, ქ'ა̄დჲე. (5) ჩვადკარე მა̈̄ნკვი ყო̄რ, ყო̄რდ ხოშა ჰერ ა̈ნკიდ. მე̄რმე ყო̄რ ადკარე, ყო̄რდ ხოშე̄მიშთა̄ნ სტურფუ̄ნ ა̈ნკიდ. ადკარე მე̄სმე ყო̄რ, ხოშა̄დი სტურფუ̄ნ ამნე̄მ ა̈ნკიდ ი ქ'ა̄ჩა̈დ ყო̄რჟა. ამ დრო̄ვჟი ჟ'ა̈ნბა̈ჟ ზურა̄ლდ ი ქ'ა̈̄თღვა̈ჭ. სგვებინ ალ ჭყინტ, ვეშგინ ზურა̄ლ ი ჩუ̄ჲ ოთჩა̈დ გიმი ჴურუჩუ. ჭყინტჷლდ ჩვაჩა̈დ ი ჩვა̈თჭა̈მ ჰა̈ლვა̈ მეგა̈მს, სგა ლახა̄გა̈ნ მიჩა დის ლაჴვრაისგა ი ლახტვი̄ლ: "დედე, ყორუ ესერ ოთკარე". (10) "ეჯჟი̄ვ ესერ ა̈რი, მიჩ ესერ დო̄რ ხორი დედე̄ მე̄ქვი̄სგ!" "ადუ, დედე, ჯ' ე̄სერ ლი მიჩა გეზალ". "ჲაღო მეჴა̈რუ ესერ ანქვიჭე ლაჴვრაისგა". ანქვიჭე მეჴა̈რ ი ჩვათირ მიჩა დიდ ი ეშხვი აშხვთე ა̈დკა̄ფხ ი მე̄რმე მე̄რმათე. ჩ'ოთკარე ყო̄რ ი სგ'ა̄ჩა̈დ. "დედე, შიჲა̈რუ ესერ ათბა̈რ". შიჲა̈რ ქ'ა̄თბა̈რ. "დედე, ტაბა̈გუ ესერ ოხგე!" "მა̈ჲესერ ხუღვე ტაბგი ლეგემ?" "ეჯა ესერ მიჩა გვეშ ლი" ი ჩ'ოხგე. ჟ'ა̈ნკიდ (15) რჷდინ-გურო̄ლ ი ქ'ა̄თგურნა̄ლვნე ი ჩი ნუკვიშ ლეზვებ ლეთრე მა̈გ ესდა̄წყა̈̄ნ, მა̈̄ჲ ლე̄ქვი̄სგ ჩუ ლი. იდჲარა̈̄ლხ ი ითრეხ ჰარა̈ყს. ზურა̄ლ ჩვა̈დშდჷმა̈̄ნ ი მიჩა გეზალს ხა̈̄ქვ: "ამჟ' ესერ მა̄მა ხაყა, კე̄სა̈რშე̄რს ესერ ქ'ა̈̄წჰიხ. ქა̄ვ ესერ აჩა̈დ". ი ქ'ა̄დზჷზე ძალოშ. ქ'ა̄ჩა̈დ ი ხატვი̄ლდა კე̄სა̈რს. კე̄სა̈რშე̄რდ ჟეღა̈რ ოხვსჷსნეხ ი ჩუ ვენდ გარ ოთჩა̈დ კე̄სა̈რს. ა̈გით' ა̄ნჴა̈დ ლაგვნოშ. "მა̄მ' ე̄სერ ხოჭირ" ი ქ'ა̄დზჷზე (20) კე̄სა̈რშე̄რთე. ქ'ა̄ჩა̈დ ი ქ'ა̄ხტვი̄ლ. ქა ლახსიმნე ი ამჟი ხა̈̄ქვ: "ლჷწჰე ესერ ლიხ მა̈გ კე̄სა̈რშა ნიშგვეჲთე". ანჷ̄გა̈ნხ მა̈გ კე̄სა̈რშა ლუზრა̄ლ-ლჷბოფშვდ, ლუგოჭდ, ციცვა̈რ ი ჟეღა̈რი მა̈გ აჩა̈დხ ლჷწჰად ი ლა̈ჲბინეხ ლილხინ. ტაბგა̈რ ა̈ნგა̄ლეხ ი ლა̈ჲბინეხ ქეიფ ი ლიზო̄ბ-ლითრე. ჩვა̈დშდჷმა̈̄ნხ მე̄ვარ. კე̄სა̈რი ი ჭყინტჷლდა̈ დი მალტა̈̄რ ლა̈სვხ ი უშხუდ სვიბდახ მეჰად. აჩა̈დ ხა̈ნ ი მა̄მაჲ კე̄სა̈რდ რჷდინ-გურო̄ლ (25) იშგვმინ: "ქა̄ვ ესერ ლახდია̄ნეხ!" ჭყინტჷლდს ხა̈̄ქვინხ ი ლიცვა̈̄ლ ა̈დბინეხ. "ხამ' ე̄სერ, ერე მიჩ ალას ხეშგვემხ", მაცლა̈ნდს ესფხიჭე, მარე ჰაჯ მა̄დ ახკიდხ ი მიჩა დი̄ჲ ეჩხა̄ვ ლა̈სვ ი ქ'ა̄ხჴიდვნე, იგვა̈ნდა მეჰად ჭყინტჷლდ. აჩა̈დხ მა̈გ კე̄სა̈რშა ა̈გითე მაშდმა̈̄რ ი ხოჩა გუჟი. აჩა̈დ ხა̈ნ ი ხაშგვმინ ჭყინტჷლდდ რჷდინ-გურნა: "ქა̄ვ ესერ ლახტიხხ!" "ჲაღო ჩიქე ესერ მა̄მა ხა̈ტხეხ, ვოდ დო მინე ყო̄რჟი (30) ხოშა წიფრა ხა̄გ, ვოხვიშვდ მა̄რე ესერ ჴალვს ვენდ გარ ხოჰი, ეჯა ესერ ჩუ̄ვ აქა̈ჩ, ეჩქა ესერ ქა ლახტიხეხ". ლიგვნი ა̈დბინე ჭყინტჷლდდ: "ალას ესერ იმჟი იჩო" ი ქო̄ხუ̄მბავე მიჩა დის. "ამღა ესერ ნომმავ იგვნი. ალას ესერ ჯა ლახთვენნე: მიჩა ლამვართე̄ძ ესერ აჩა̈დ!" აჩა̈დ მიჩა დიე̄ ლამვართე ი ქ'ა̄ნჴიდ ალსმი კა̄დო̄ლ. ლა̄ხა̄დ ლაქჩას, აქჩა ჰამუნღო-ჲ ნა̈ბოზდ ი ჩვაქა̈ჩ. ეჩუნღო ხა̈̄ქვ: "ათხეჲ ესერ მა̄მა (35) ხა̈ტხე ეჩქად ე, ვოდ დო ესერ მინე ლეკა̈̄ნჩუ ეშხუ და̈ბ ლი, ეჯა ესერ ქა̄ვ აჴა̈ნ, ქა̄ვ ადლა̄შე, ღვ' ე̄სერ ჟი̄ვ ა̈ნთე, ჟი̄ვ ა̈ნხურჲე̄ლე, ეჩქა ესერ სგა̄ვ ოხჴიდ ბეღელთე̄'სგა, ჩუ̄ვ ესერ ოთდა̄წყე". "ალას ესერ ხა̈დურდ იმჟი იჩო" ი იგვნი̄დ. ა̈გითე აჩა̈დ ი მიჩა დის ხო̄მბავე. ეჯნე̄მ იმედ ხა̈̄ქვ: "იმნა̈რ ესერ იგვნი, მიჩა ლამვარს ესერ ხორიხ თვეთნე ჴა̈ნ ი მეშხე, ეჯჲა̈რს ესერ ქა ლახდია̈̄ნიხ". აჩა̈დ ი ქა ლახდია̄ნეხ ჴანა̈რ (40) ი ქ'ა̄ჴა̈ნ ი ქ'ა̄დლა̄შე, ჟ'ა̈ნთე, იხურჲე̄ლე ი ჟ'ანხურჲე̄ლე, სგ'ა̈̄ნმა̄ჯე ბეღელთე. ეშხვი კაკლი̄დ ოთშყა̈დ, ეჯაი მჷრშკჷლდდ ჟი̄დ ა̈ნთხე ი ჭყინტჷლდ აჩა̈დ კე̄სართე. "ათხე ესერ ქა̄ვ ლახტიხ". "ათხე ესერი მა̄მა. მიჩა უდილ ესერ ა̈რი ი ეჩხა̄ვ ესერ ჰე ხეცა̈̄დი, ვოქვრა̈ მჷსკა̈დ ი ვოქვრა̈ სკა̈მ ესერ ხორი, ეჯა ესერ ქა̄ვ ოხჴიდ". <pb n="166"/> ათხე ჰა̈დურდ ლიგვნი ა̈დბინე: "იმხა̈ნ ესერ ოხჴჷდას?!" მიჩა დის ოხჷ̄მბავე, ეჯნე̄მჷდ ლოხვთო̄ნე: "მიშგვა ლამვარა̈ლს ხორიხ კვიკვა̈̄ლ, ეჩას ლაჯდია̈̄ნიხ ი ეჯი იმვა̈̄ჲთე იგვრანო̄ლდე̄დს, ეჩას ათეჭმ სიი̄". ქ'ა̄ჩა̈დ მიხა ლამვართე ი ქ'ა̄ნჴიდ კვიკვა̈̄ლ. ესღვა კვიკვა̈̄ლ ი ესჭიმ. ესღრი, ესღრი. ლა̈ხჴა̈დჷ̄ნ აშხვ ქვეყანათე ი ჟ'ა̈ნთხე (5) ეჯ ზურა̄ლ ი ქა ხა̈̄ქვ, ერე "ამჟი-ჲ ამჟ' ე̄სერ ლი ი ვოქვრა̈ სკა̈მ ი ვოქვრა̈ კვიკვა̈̄ლ ესერ ქავ ოთზჷზე!" "აი, ეჯჲა̈რს ესერ ქ'ო̄თზჷზი მარე მჷსკა̈დ ესერ ჰე̄სა სგ'ა̈̄დდას, ეჩქა ესერ ჰე̄რო̄ლა̈რუ გარ ა̈მსედ ი სკა̈მჟი ესერ ჰა̄ლ ესგურდე̄ღს, ჩუ̄ვ ესგურდე̄დს, ჩუ̄ვ ესერ ალბა̄ქე̄ლი!"</p>
      <p>ქ'ა̄ნტა̈ხ ი ანღრი-ჲ ანღრი. სგ'ა̄ნჰე ა̈გიდ ი კე̄სა̈რსი ქა ლახვე̄მ მჷსკა̈დ ი სკა̈მ. (10) სგა̈̄დდე მჷსკა̈დ ი სკა̈მჟი ჩვესგურდა ი ჰე̄რო̄ლა̈რ გარ ასა̈დ, ჩვა̈დბა̄ქა̈ნ ი რჷდინ-გურნა მიჯნე̄მ ა̈ნკიდ ი ხოჩა ლირდე-ლიზგე ა̈დჴიდ ი ლჷმზჷრე̄ვ ხიშდ!</p>
      <p>ჲელი</p>
    </body>
  </text>
</TEI>
