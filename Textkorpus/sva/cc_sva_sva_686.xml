<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">37. უსმართულ-სამჷრთა̈ლ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Nino</forename>
       <surname>Nakani</surname>
      </persName>
     </name>
    </editor>
    <editor>
     <name>
      <persName>
       <forename>Davit</forename>
       <surname>Pitskhelauri</surname>
      </persName>
     </name>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. II ბალსქვემოური კილო. ტექსტები შეკრიბეს ა. დავითიანმა,  ვ. თოფურიამ და მ. ქალდანმა [Svanuri prozauli tekstebi,II: Balskvemouri kilo. tekstebi šekribes A. Davitianma, V. Topuriam da M. Kaldanma]</title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1957">1957</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_686">
    <body>
      <head>37. უსმართულ-სამჷრთა̈ლ</head>
      <p>ლიხ სემი ლახვბა. მა̈გ ლჷხეხვ ლიხ. ლამშავთე ქა და̈რ ღჷრიხ. (15) მა̈გ მინე ლა̈ჲხვას ხასგურხ სგა, უშხვარ დემ ხამუნდა̈ნიხ მინე ლა̈ჲხვას.</p>
      <p>ხოხვრა მუხვბემ ხახვემ ხა̈ქვე: -- ლახა როქ ამჟი ხარხ ი უშხვარ დემ ხემინდვხ, ეჩქას უშხუდუ აჩადხ ლამშავთე, ედო ამჟი როქ მა̈გ ჩუ იჴციხ ი მინ როქ მინე ლამუართე ტეხნიხ.</p>
      <p>(20) ალი ტკისდ ა̈დსიმნეხ ი ლევიზ ოხმარეხ თვით ქაფ.</p>
      <p>ესხრიხ, ესხრიხ, უშხვარ და̈რ ხარგა̈დიხ, ეჯჟი. მა̈ჲდ ხოჴდენიხ ი იდარელხ. აშხუნღო ქორთ' ანტახხ.</p>
      <p>-- იმღა როქ ომტეხხ ქორთე? -- ლა̈ხჭვედდახ.</p>
      <p>-- იმღა ი ლევიზ როქ ჩვათშდეხახ.</p>
      <p>(25) ხოხვრა მუხვბემ ხახვემ ხა̈ქვე: -- ჰა, მინ ესერ წელა̈რ! ათხე როქ ეშხუ გარ ქაფ ლევიზს ხომარეხ. ლიმბუალუ ოხბინეხ შუკვჟი უშხვარ, ღვე (|| ღო) ლეზობ გარ როქ დემ ხისკორუნიდ.</p>
      <p>ჩოთჯჷრვეხ ალი. ქაიდ ა̈დჷნგზარვანხ. მა̈ჲ ხუღვახ, ამიშ ხჷნსგა დემეგ ა̈ხკვადხ: ლამბუალს ლა̈ხსადხ ქა. ამჟი მერმე სა̈ხელწიფხთე (30) ა̈თჴედჷნხ. ამეჩუ ლიმბუალ ხარხ, ერე მერმე სა̈ხელწიფიშ ხა̈ლხ ანჴადხ. ხელწიფხედ ხა̈ქვე: -- მი ა̈მჴიდდ ეჯ მაროლ! -- ა̈დჴერნეხ ალა̈რ ხელწიფხეშთეჲსგა.</p>
      <p>-- მა̈ჲ ლი, მა̈ ჯეკვადხ სგა̈ ამხავ?</p>
      <p>-- მა̈, ისგუ მა̈ზიგ მი, ფუსდ, ი ლემშა̈ჲ ემაგვეშ ნეკჷრქი.</p>
      <p>(35) -- ჯა̈მედახ მ' ეჯკა̈ლიბ ლიმშავ, ერე ლუმურყვა̈მ ქორს ჩვა̈მგემდ?</p>
      <p><pb n="62"/> -- იე, ისგვა̈მი, ედო ამჟი ჯოდიათე იმჟი ონჴვდენოლდ ნა̈ჲ! ოხოგანხ ალა̈რ სგა ლაშდაბს. ეჯგვა̈რ ქორ ადიგხ ლუმურყვა̈მ -ლუძღვიდ, ერე ამგვა̈რ ქორ დემეგ ლჷგ სა̈ხელწიფა̈რისგა. ზა̈ჲ ქადსრულეხ. ათხე ლჷხიადე ლიხ ალ ლახვბა.</p>
      <p>(5) -- ლჷკჩე გვიშგვე ბედ, ათხე შვიდებდ ოლღრინედ ი გვიშგე ლა̈ჲხვას ნა̈ქიმვს ოლჴიდედ.</p>
      <p>ამჟი ჩვაყვრეხ ბაზი. ხელწიფხე ვა̈ზრა̈რს ა̈თშჷმ მიჩეშთე.</p>
      <p>-- მიშგუ ვა̈ზრა̈რ, იმჟი ჯაკა̈ფხ სგა̈, ამგვა̈რ ქორ ი მურყვამ დემეგ ლჷგ. ალის მერმ' ა̈დგისი ადგემხ, ეჯღა მი მაკა̈ფ, (10) ლერსგვენ მეჴრა̈რ ქოლქუცურად ალა̈რს.</p>
      <p>-- ეზერ როქ', -- თანახმას ოხჴადხ ვა̈ზრა̈რ.</p>
      <p>ხოხვრა მუხვბემ ჟ'ა̈ნჰუნრე ალი. ჰამს ჟ'ანჷგან დოსდ, ქაჩად მურყვამთექა, შია̈რ ჴვენჟა̈რ ლექვ' ესდე ი ჯიკისგა ხაგ მურყვამს, ხოსგდი თხუმთე. ამჟი ხელწიფხეს ხაკუ ამა̈რე სგა ლიტული (15) მეჴრა̈რე ქა ლაქცურათე.</p>
      <p>ეშხუ ვა̈ზირდ ხა̈ქვე: -- ფუსდ, ისგუ მა̈ზიგ მი, ხოხვრა მუხვბე ჰამს ანჷგან ჟი, მურყვამს ჟიკისგა ხაგ, იშგანთე დემთე ისგდი, ეჯჟი მურყვამს გარ ხოსგდი ჟიბოვ.</p>
      <p>-- ქა̈მჴიდდ ეჯი მი!</p>
      <p>(20) ჟ'ა̈დჴერნეხ ალი ხელწიფხეშთე.</p>
      <p>-- მა̈ჲ ლი, ჰამს ჟ'ახგე ი მურყვამს ჯიკისგა ხაგ ი ხოსგდი ჟიბოვ?</p>
      <p>-- მა̈ ი, ისგუ მა̈ზიგ მი, მახვში, ზა̈ჲ ლი, ნიშგე ქორშა̈რ დემეგ ნიწვახ. ლა̈დი ნიშგე ნა̈ჭირ ლჷცთე ნიშყდენი მა̈გ.</p>
      <p>-- იმღა როქ? -- ხელწიფხე ლა̈ხჭვედდა.</p>
      <p>(25) -- იმღა ი მურყვამ როქ ხვერნი.</p>
      <p>-- იმჟი როქ ხვერნი?</p>
      <p>-- იმჟი ი ლიჰამბუნალ ჟი როქ ლჷბნე ხარ.</p>
      <p>-- აჰ, ამიშ მა̈შედ ღო მამაგვეშ ჯიხალხა?</p>
      <p>-- ამიშ მა̈შედ ამეჩუ მამაგვეშ გვაწვა. ქორს ჩუ ნიზ, მარე (30) ისგვა თხვიმ გეზალჷნქა ი თხვიმ ვა̈ზირჷნქა ეჯის ქა და̈ს ხემინდვხ. ნა̈ჲ ლა̈ირს ლოჰვედნედ, ლჷკილ მარა̈ნისგა უსმართულ-სამჷრთა̈ლ ნიგ, ეჯი ქა ლაჯომეხ. ალი ხოხვრა მუხვბემ ხეხვს ხა̈ქვედ. კჷლა̈რ ეჯის ხუღვა.</p>
      <p>შიშდ მიჩა გეზალს ი მიჩა ვა̈ზირს ოთთონე ხელწიფხედ. ყორს (35) ლახაგანხ, ლა̈ხშჷმხ, ქა̈ნსგიდდ' ეშხუ ზურალ.</p>
      <p>-- მინე როქ ღვაჟა̈რს ოხთონახ. ეჯა̈რს ნამშავ ხოჩა ხუღვახ, მარე უსმართულ-სამჷრთა̈ლ ლჷკილ მარა̈ნისგა როქ ჯიზხ, ეჯი როქ ქოვ ლანვემდ. იშგან და̈სმოშ ა̈თმუნდდახ ნიშგეშჷნქა.</p>
      <p><pb n="63"/> -- აღო, ისგე მა̈ზიგ მი, სგა̈ჲ ქა ჯემინდვდ, ედო ამიშ ყორქა ლიფშდვე დემჟი ნა̈მედა. ა, ისგე მა̈ზიგ მი, სგანჴად აღო!</p>
      <p>ყორ ჩავდკარე ზურალდ, სგაჩად სგაშხენთე, ალა̈რ სგანჴადხ მარა̈ნთე. ზურალ ყორთეშალ ლახაგან.</p>
      <p>(5) -- აღო კუთხისგა ლჷგ ეჩეჩუ. ლა̈ხჷნთხილალედ, ედო ხოლა ნომაგვეშ ხეყერს.</p>
      <p>ქაჩადხ კუთხთექა ალა̈რ, ამჟი ზურალდ ყორ ქა იყირ, კჷლ ჟი ხაჴიდ ი ქა̈ნკილ.</p>
      <p>-- მა̈ჲ ამბა̈ვ ლი? -- ხელიწფხეშ გეზალდ ხა̈ქვე.</p>
      <p>(10) -- ნიშგე უსმართულ-სამჷრთა̈ლ ალი ლი. შომა̈ჲ ნიშგე ღვაჟა̈რ შვიდებდ ქორთ' ა̈ნჴდენიხ, ეჩქას ქა ჯუფშვდე, ეჩქად -- დემის.</p>
      <p>ხელწიფხეშ გეზალდ ხა̈ქვე: -- მა̈დილ ჯერი, მი ლა̈ირს ლაჯჰვედნე, ეჯი ქათზჷზ.</p>
      <p>ხელწიფხეშ გეზალდ ლა̈ირ ა̈ირ: -- ბუა, ნა̈ჲ ლუნტყოვნე ხვიდ. (15) ემმა გეზალ ჯაკუ სი, ვა̈ზირ ემმა ჯაკუ, გალტზა̈რ შვიდებდ სგანფუ!</p>
      <p>ქოთჴიდ ხელწიფხეს ალ ლა̈ირ. ათხ' ალ ლახვბას ა̈ხშჷმ ხელწიფხე: -- მა̈ ლა̈სვ, მა̈ ახსახთედ სგა̈?</p>
      <p>მა̈ ხეკუთნივხ ალა̈რს ნამშავ, მერმ' ეჯიცა̈ლ სგა ლოხტყუბეხ ადა̈იდ.</p>
      <p>(20) აჩადხ ალ ლახვბა, სგანჴადხ ქორთე შვიდებდ. ლჷხიადე ლიხ მინე ლა̈იხვა ი მინ მა̈გ. ალა̈რ ქაფიშვდხ ეჩქას ი ქორთ' აჩადხ.</p>
      <p>-- მა̈ როქ ამსვალდა̈რ ლჷმა̈რხ, იმნოშ როქ ოთცხირახ, მეჴრა̈რე ლიქვცურე ხოპირანხ, ეჯი?! მა̈ როქ ჩივშვ ხოჩა ლჷხა̈ლ ლჷმა̈რხ!</p>
      <p>(25) ეჩგიშ ხოჩა ამეგ ი ამგიშ ხოლა ეჩეგ.</p>
      <p>(შავგენ გაბულდანი. ლანხვრი. მ.ქალდანი. 13.VIII.1955)</p>
    </body>
  </text>
</TEI>
