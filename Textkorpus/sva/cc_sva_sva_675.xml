<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">26. ლჷქა̈დ მახეღვაჟრე ლიკვჰურე</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Nino</forename>
       <surname>Nakani</surname>
      </persName>
     </name>
    </editor>
    <editor>
     <name>
      <persName>
       <forename>Davit</forename>
       <surname>Pitskhelauri</surname>
      </persName>
     </name>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. II ბალსქვემოური კილო. ტექსტები შეკრიბეს ა. დავითიანმა,  ვ. თოფურიამ და მ. ქალდანმა [Svanuri prozauli tekstebi,II: Balskvemouri kilo. tekstebi šekribes A. Davitianma, V. Topuriam da M. Kaldanma]</title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1957">1957</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_675">
    <body>
      <head>26. ლჷქა̈დ მახეღვაჟრე ლიკვჰურე</head>
      <p>აშხვ სოფელისგა ა̈ნთენანხ ჲორი ლჷქა̈დ მახეღვაჟა̈რ. ჩი ლაკვჰურალისგა მინე ლაცლას ხა̈სრახ ი ტოველდ და̈რმოშ ხოჴდენიდახ. (5) ამეჟი ეჯჲა̈რ ჩუ ლა̈ჲლაქდანხ ი ლიფშვდიელ ლა̈ჲბინეხ: მინს ესერ ტოველდ ქოხჴედნი ნალმარგაჲსგა, ეჯკა̈ლიბ მარე ირდი იმეგა? ეშხუ მეჩი მარემ სოფელისგა ალ რაგა̈დ ა̈ნსიმნე. ხოლამდ ლახბაჟჷნ ალა̈რე ამჟი ლიფშვდიელ ი ხა̈ქვე: ალ ი ალ ა̈დგის ესერ ა̈რი ეშხუ მარე, ეჩავოვ აჩადხ ი მინე ლაკვჰურას ეჯი როქვ ლახთონისგ.</p>
      <p>(10) ალი ა̈დდეხ გუთე ალ მახეღვაჟა̈რდ ი ახსგურდახ ჩაჟა̈რს ი აჩადხ ეჯ სოფელთე. ამეჩუ ლა̈ჭვდიალშვ ჟ'ა̈ნთხეხ ეჯ მარემ ქორ ი სგა ლა̈ხმუშგვარხ. ბაზი ეჯნემ ხოჩა სიკცხავ ხა̈ყერ ი ლა̈ხჭვედდა დემგვაშ.</p>
      <p>მერმა ი მესმა ლადეღ ალა̈რ არდახ ეჩეჩუ. ალ ქვეყანას მა̈ნკდ ხემჷნკანხ: სამ ლეთ-ლადეღ მუშგვრიდ იყდა̈ნიდახ მარა ი ლიჴედიშ (15) მიზეზიშ ლიჭვდიელ შგურდ ხებჟჷნხ. სამ ლეთ-ლადეღუნღო ლახ მეჴედ ჩუიდ სედნიდა, ეჩქას წეს ლა̈სვ მა̈ნძელ ლა̈ხჭვედნოლ ლიჴედიშ მიზეზს. ალ მარე ხოჩა მარე ლა̈სვ ი ელწესდ იმვა̈ჲჟი ხემთქუნხ, ამჟი სამ ლეთ-ლადეღუნღო ლა̈ხჭვედდა ნაქამა̈რს ლიჴედიშ მიზეზს ი: -- ეგებს ესერ, ერე მიჩა სამსახურ იმოლონოშ მინეშდ (20) ლეწიხ ლესეს ი ქავ ხა̈ქვეხ. ემმ' ესერ ჩუ ხემედი, თხუმ ესერ დემ ათმედვნისგ.</p>
      <p>ეჩქას ალა̈რდ ხა̈ქვეხ: -- მინე ჴევისგა მინე მეტოვალ ნალმარგაჲსგა და̈რმოშ ესერ ახთხენახ, ერე მინ თხუმ ჩვადკუჰურასგვხ ი გვის ქა̈დულჴუვასგვხ. ი ამღა ეშხუ მეჩი მარა ესერ ლოხთონა მინე (25) თხუმემ ლაკვჰურა მიჩეშმჷყ ი ეჯღა ესერ ომჴედელიხ მიჩა ლავჟა̈შნათე</p>
      <p>ალ მარემ ხა̈ქვე: -- ჲერვა̈ჲ ესერ ლჷმა̈რ მიჩეშთე მუთვრი, ეჯის მინეშდ ოთღორვა. მიჩ ესერ მა̈ჲ ხემედი მინე ლიკვჰურე, მარე ლახე ამოგვ ომჴედელიხ, გუვშ ესერ ა̈ხერი, ემეგმოშ მინე ლაკვჰურას (30) ჟ'ანსახთისგ მოშ.</p>
      <p>მერმა ლადეღ ჰამს ანჰინგრეხ ჩაჟა̈რ ალ მახეღვაჟა̈რდ ი ჯინემი ი აჩადხ ჯოდია შუკვს ი სგა̈თჴედჷნხ აშხვ ხოშა უდუნბური ტვიბთეჲსგა. ამეჩუ ალ მარე ლჷჩაჟდ სგაჩად ი ალ მახეღვაჟა̈რ ლჷჩაჟდ</p>
      <p><pb n="26"/> მადე-ჲ ჭჷშხშვი დეშ ლა̈ხჭამხ სგა. ალი ღვეშგდ ლა̈ჲსგიდდა ი ლახე ალა̈რ დეშ ჴედნიდახ მინოვშ, მიჩა ჩა̈ჟ ჩვათა̈ბ ი ქა ლა̈ხტახ ალა̈რს ი ჩიქი მინ ანჴიდ სგა ლაბჷრგშვ ი ეჩქანღო ჩაჟა̈რ ეჯჲა̈რე. ტვიბისგა ეშხუ ხოშა ფოქ ხად ი სგაშხენ ლა̈ლმასგვმჷყ ეშდჲორი (5) ლჷმჷრყვიჯ ზამ ხაგან ჟი. ამეჩუ ალ მახეღვაჟა̈რს მოლე ჰა̈რკვ ლახადხ, მარე ქა დეშ ლა̈ჲთენეხ ალ მარაცახა̈ნ. ალ მარემ ჩაჟა̈რ ლაჩახვს ლახფიშვდ ი ჯი ხოჩა ლჷშიდბუნად ჩვესგურდა. ნებოზს ანჴადხ ეშდჲორი და̈ვ. თვით ბიკ აშხვხენჩუ ხა̈ცუდახ ი თვით ღვაშ მერმახენჩუ. ნაქამა̈რს აქა̈ნი ოხკიდხ ი ქაფა̈რ ჩვადკვა̈რხ. (10) ჲერხიდ ბიკა̈რ ადფენყურეხ ი ჟ'ოსჩიდხ, ჲერხიდ ღვაშა̈რ ადძენძურეხ ი სგათა̈გხ ხოშა ზამთეჲსგა. ალ მახეღვაჟა̈რს მაყალშვ მაჯჯგუნა ოხშყადხ ი უშდილ ალ მარა ხაჭთახ აშთეჲსგა ნა̈ნჴრინიერ, მარე ქა დეშ ითნახ. ალ მარა აშ ხოხალდა ალა̈რე მაყალ ი გუჲსგა გარ ხაჩონ. სამ ლეთ-ლადეღ ამჟი არდახ ამეჩუ ი და̈ვა̈რ (15) ხესკიცხავდახ. ალა̈რ უშდილ ალ მარა ამხენქა ლიზის ხაკფუნახ, მარე ალ მარე დემ იჩმუდა ჩიქი ლიზის. სამ ფანუნღო და̈ვა̈რდ ხა̈ქვეხ: -- ლიმშგვარა̈შ დრევ ესერ ქომჩედელი ი ათხე მინდ ესეროვი ხა̈სკიცხვეხ.</p>
      <p>-- მინდ ესერ მა̈ჲ ხა̈სკიცხვახ? -- ალ მარემ ხა̈ქვე: -- ჩაჟა̈რ ესერ (20) ხაყახ, ეჩჷნქა მადმაგვეშ ხუღვახ ამეჩუ მინე ნა̈სკიცხუნ.</p>
      <p>ეჩქას და̈ვა̈რ ანჴადხ ი ეშხუ ჩა̈ჟ ჟ'ა̈ნირმხ ი ჩვა̈ზიხხ. ამჟი ხერასდ ლა̈ჲკვა̈რხ ი ალა̈რე ჩაჟა̈რ ქახშდიხხ ი ადა̈იდ ალა̈რე ხერას ანჴად, ეჩქას ალა̈რს იშგენ ლახე მადმაგვეშ ხესადხ, და̈ვა̈რ ანჴადხ ი აშხვ მახეღვა̈ჟს სგა ხა̈ფხეჭხ ი ჩვა̈ნდეხ ლა̈ჲსენის. გა̈ჩ ქა ლა̈ჭმინათე (25) ლუსვილ ხად მჷჲსენის, ეჩქას ალ მარემ (ალა̈რე მჷნჴრინე მარემ) ხა̈ქვე: -- ჩოვ ესჷგან აშხვ წა̈მს. აგრა̈ჲ და̈ვა̈რ ესერ ლიხ, ედო მინ მინე ლეზობდ ესერ მად ომჴედელიხ, მინეშდ ჴევს ესერ ოხთონა მინეშთე აშხვ ამბვიშ ლა̈ცხრად.</p>
      <p>ეშხუ ბუღვა ესერ ლჷმა̈რდლი. სგვებნე ჭჷშხა̈რ ძუღვაშ აშხვ (30) ძგიდჟი ხა̈გნენა ი ღვეშგე ჭჷშხა̈რ მერმა ძგიდჟი, ეჯზუ ლჷმა̈რ. ომჴედელი ვერბ, ალ ბუღვა ჟ'ოხკიდა ი ამიშ ლაზობ ხოჩა ნაკ ა̈დგის ხა̈თხელინა ი დემეგმოშ ოხთხა, აშხვ მეჯვეგიშ ფიკვს ეშხუ მიჭვ ჟი მექვცე ხარენა კა̈ცხთე, ეჩეჟიშჷნქა. ალ ფიკვიშ ვერა ჩუქვაჲსგა უჩხაჟი ჯვეგ ი მეჯვეგ მა̈გ სგა ხა̈სმენახ ი შომა̈ჲ მეჯვეგ დეცთე ოლსგიდნელი, (35) უჩხა ესერ ჩუ მექვცე ემმა ხერი, ამ დრო̈ვს ვერბს ქა ლჷჴშდა̈ნ ფხჷტლა̈ნ ახშყედა ჩუ ი მეჯვეგს თეთე ათშყედა. მეჯვეგს თე ლოხბურგვინა ი ხოქვა მიჩა ტყუბა̈რდ: თეთ' ესერ მოლ' ათშყედა ი ქოვ ოხკიდხ! ეჯჲა̈რს კა̈ვა̈რშვ ვედდ გარ ოხკიდახ ფხჷტლა̈ნ</p>
      <p><pb n="27"/> თეხენქა ი გა̈ნთე ოთკვარახ. ალ ფხჷტლა̈ნჟი ეშხუ სოფელ ესზიგენა. ფხჷტლა̈ნს თხუმმჷყ ჯა̈რღულდ ხა̈სდა ი ეჯის მალ ახმითქვენა ი ლაჴშდა̈ნიჟი ლჷმსვიპნინ ფხჷტლა̈ნს ი სოფლა̈რს აშხვ ლადეღ აშხვთე ხარენახ ყორ-ლაჴვრა ი მერმა ლადეღ მერმათე. ხამბჟჷნხ: ალ' (5) ესერ მა̈ჲ ირი ი ოთდარჯახ ჩუ ამიშ ლა̈ცხრაღა. ჩუ ლახ ოთცხირახ, ერე მალ ხეჩო ლაჴშდა̈ნიჟი, ოთდარჯეხ ჩუ ი მალ ჩვადგა̈რხ. ჟიბოვ მა̈ჲ ხად, ეჯ ლესგხენ ტუფ ქახტვიმხ ი ეჯ ხჷნსგა ტუფს ეჯ სოფლიშ ლეღვჟმა̈რია̈შ ხოშემ ი ხოხვრემ ჩიმიშ ფაყვ ქა̈ხფას. ჩუბოვ ხად, ეჯ ლესგ ჟიბჩუ დეშ ესსიპეხ ი სგა ლა̈ხსად ტუფ.</p>
      <p>(10) ეჩელეჟა ეშხუ ვობელ ჯჷმილ-დაჩვირ ახასდახ ი ქა უტმურა მალს ხეწადხ, ეჩქას დინად ჩერი ლოხრეკ ი მალ ჟიბჩუ ესსიპე ი ხჷნსგა ტუფ ამნემ ახტვიმ ი მიჩა ჯჷმლადს ფაყვჲაქდ ლახზჷმე, მარე ისგთექა დეშ ა̈ჰიდდა. ათხე ჴევს ლიცლავალ ხარხ: ჲა̈რ როქ ირიხ ალა̈რისგა ხოშა: ბუღვაჲა, ვერბა, ფიკვა, ანდავა, მალა, დინაჲა, (15) ა ნაღვჟურ? მარე ლაგას დეშ ხოგნახ, ჲა̈რ დო ლიხ ხოშა.</p>
      <p>ამიშ ლა̈ცხრათე ი ლა̈ჭვდიალთე ესერ ოხთონახ მინეშთე, ედო მინე ლეზობდ მადე.</p>
      <p>ალი ქა ხასჷმდახ, ეჩქას და̈ვა̈რდ ლა̈ჲბინეხ ლიცლაველ, ჲერს ჲა̈რ ხებჟჷნხ ხოშა ი ჲერს ჲა̈რ ი უშხვარ ჩუ და̈რ ხეჯრა̈ვდახ ი (20) ა̈თჩჷდდახ უშხვარ ი ამჟი ლაცლავალშვ აჩადხ ტვიბ ლექვა ი ლეჲსენი მახეღვა̈ჟ ჩვა̈თეშდჷნხ. ალა̈რ ლა̈წვევს სგაჲ ლა̈ხთვაფხ, ალ მახეღვაჟა̈რ ჩვექს ეშშყადხ ალ მარა ი ხეჴჷრალდახ ამხენქა ქა ლიზის და̈ვრე ლიტხალდ. ალ მარემ ჩიქ'ეშხუ ა̈დიყე ტვიბხენქა, ღო მერმე ი ადჲე ქორთე.</p>
      <p>(25) და̈ვა̈რდ უშხვარ მა̈გ ყა̈ლდ ლახგენეხ ლაცლაველჟი ი აშხუნღო ბაჟდ ანჴადხ, ეჩქას უშხვარ ხა̈ქვეხ: ალა̈რს ესერ მინეშდ ოთღორვახ ი ლეჟოვ აჩადხ, ეჯჲა̈რ ესერ ჩოვ ა̈ზიხხ ი ჩოვ ლა̈ლემხ. მარე ლეჟ'ანჴადხ ი ალა̈რ დემეგ ესხვიდდახ ეჩეჩუ.</p>
      <p>ამჟი გვა̈რიშდ ლჷქა̈დ მახეღვაჟა̈რ ადკუჰურე ეჯ მარემ.</p>
      <p>(თენგიზ დადეშქელიანი. მაზერი. ვ.თოფურია. 14.VIII.1927)</p>
    </body>
  </text>
</TEI>
