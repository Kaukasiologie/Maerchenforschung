<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">180. მჷლთერ ბეფშუ̂</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Manana</forename>
       <surname>Tandashvili</surname>
      </persName>
     </name>
     <idno type="orcid" corresp="https://orcid.org/0009-0005-7812-9124">0009-0005-7812-9124</idno>
    </editor>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Rusudan</forename>
       <surname>Ioseliani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Ketevan</forename>
       <surname>Margiani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto1/spto1.htm">TITUS</ref>
     <title xml:lang="kat">სვანური პროზაული ტექსტები. I ბალსზემოური კილო. ტექსტები შეკრიბეს ა. შანიძემ და ვ. თოფურიამ[Svanuri ṗrozauli ṭeksṭebi, I: Balszemouri ḳilo.
Ṭeksṭebi šeḳribes A. Šaniʒem da V. Topuriam (Masalebi kartvelur enata šesc̣avlisatvis, I)]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1929">1939</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_634">
    <body>
      <head>180. მჷლთერ ბეფშუ̂</head>
      <p>ეშხუ ხელწიფ ლი. ამის ეშხუ გეზალ ხორი ი აჯაღ ეშხუ ხოჩა უ̂ა̈ზირ. აშხუ̂ ლადა̈ღ ხელწიფდ ხა̈̄ქუ̂ უ̂ა̈ზირს: "ალ მიჩა გეზალ ესერ ქა̄უ̂ იმთე ა̈დჴუ̂რნე ი ღუ̂ ე̄სერ ქა ლა̈ხსედნი". ლახსგურდახ ალჲა̈რ (5) ჟი ჩა̄ჟა̈რს ი აჩა̈დხ მინდუ̂ერთე. მინდუ̂ერისგა ეშხუ ბეფშუ̂ილდ ა̈რი, დია̈რ ლაზობდ ხუღუ̂ე ი ჩუ ქუქუ̂ ი ისგე̄რ. ლახჭუ̂ედდა უ̂ა̈ზირ:-- ნაღუ̂ჟურ, იმღ' ე̄სერ იჩომ ამჟი̄ნ? ედ ლისგე̄რსუ ა̈თყა̈ჩ ი ედ ლა̈დიარა̄ლს! -- ბეფშუ̂დ ხა̈̄ქუ̂:-- მინს ესერ მა̈ჲ ხოხახ, მახ' ე̄სერ სგა ლიცა̈̄დი ხაკუჩ ი ჯუ̂ინელს (10) ქა ლიჯუ̂ი̄რი.-- ჲაღუ̂ ე̄სერ ღუ̂ინა̈ლუ ლახა̈̄შ!-- შიშდ ესერ, მარე ჩა̄ჟა̈რ უ̂ენა̈ხსუ ლახა̈ბხ! -- ხეთხე̄ლიხ ჩია̈̄გ ალჲა̈რ უ̂ენა̈ხს, მარე იმ' ა̄ნთხე̄ლნახ.-- ნაღუ̂ჟურ, დეშ ესერ ოხთხახ უ̂ენა̈ხ! (15) -- ჲაღუ̂ ე̄სერ ჯა უ̂ენა̈ხურ ღუ̂ინა̈ლს იმხა̈ნ ა̈ნჴდა?-- ო̄, ღე̄რბათუ ესერ ოთჭათუ̂ნა! მიჩა დი-ჲ მუ ესერ იმე ხორი?-- მიჩა დი ესერ ქიმ ლაშდებს ი მუ ფათრა̈კ ლალა̈̄შს.-- ეჯ' ე̄სერ იმჟი ლიზ ნაღუ̂ჟურ? (20) -- იმჟ' ესერ ი მიჩა დ' ესერ, ზურა̄ლ ალდაგა̈რ ი, ეჩი̄ ლაგუ̂ა̈̄ნათე ა̈მჩედე̄ლი. მინ ესერ ლახ ა̈დდაგრიხ, ეჯჲა̈რი ა̈ნჴდენიხ ი იგუ̂ნუნიხ. მიჩა მუ ესერ ღედა̈რს ალა̈̄ში ბოგს ეჩხა̈ნთე შუკუ̂ე პილს. ეჯ' ე̄სერ ჟ'ა̈ნჴდენი, ეჩქას ესერ მე̄ზ-მეჩედ მა̈გ იწა̄ნუნი ი ტე̄უ̂ა-ჲ ფათრა̈კ ხე̄რა ჩიგარ.</p>
      <p>(25) ალჲა̈რდ სერ ლი̄ზი ლა̈ჲბინეხ ი ეჩქა ბეფშუ̂დ ხა̈̄ქუ̂:-- ჲაღუ̂ ე̄სერ ეშხუ ამბა̈უ̂[უ] ლა̈ჲჰურნეხ: ერუ̂ა̈̄ჲ ესერ ხეხუ̂ი მინდუ̂ს არდე̄დს, ეჯას ესერ ჩიგარ ლეჲდჷრე̄უ̂ ხა̄რ ი ხე̄რი-ჲ ადუ; ერუ̂ა̈̄ჲ ესერ ხელწიფი მინდუ̂ს არდე̄დს, ეჩას ესერი ლეჲდჷრადუ ახჴედა, ი ერუ̂ა̈̄ჲ ესერ მახა მჷკეთს იცხე̄ნე ჯუ̂ინელდ, ეჯას ესერი ლეჲდჷრეუ̂ (30) ხა̄რ ჩიგარ ი ხე̄რა-ჲ ა̄დუ.</p>
      <p>ამი̄ ლაკუ̂ჰუ̈რად ანჴა̈დ უ̂ა̈ზირ ი, ხელწიფს ლა̈ჩუ̂ ხორდა, ეჯა ქა̈̄თქუ̂ით ი მიჩა ძიძჲა̈რმჷყ ჩუ̂ა̈დშხუ̂ინ. ეჩქანღო ფირუ̂ ა̈ზიჰ, ეჩი̄ ლეღუ̂ა̈რ ქორთ' ა̄დჲე ი მიჩა ხახუ̂ ხა̈̄ქუ̂: "ქ' ე̄სერ ნოსა̄უ̂ რა̈̄ქუ̂ ი ხელწიფი ლა̈ჩუ̂ ესერ ოთქუ̂ითა ი ეჩი̄ ლეღუ̂ა̈რ ესერ ლიხ ალჲა̈რ-ა". ანჴა̈დ (35) ხელწიფ ი ლითხე̄ლი ლოხუ̂ბინე ლა̈ჩუ̂ს. უ̂ა̈ზრი ხახუ̂ემ ხა̈̄ქუ̂: "უ̂არჩხილუ ესერ ლახუ̂ე̄მ მასა̈რდ ი ქ' ე̄სერ ხაყლე, ლა̈ჩუ̂ ჲა̈ს ოთქუ̂ითა, ეჯას". ხელწიფდ ქა ლახუ̂ე̄მ უ̂არჩხილ ი უ̂ა̈ზრი ხახუ̂ემ ქა ხა̈̄ქუ̂, ერე <pb n="413"/> "მიჩა ჭაშუ̂ ესერ ოთქუ̂ითა მიჩა ლა̈ჩუ̂ ი ლეღუ̂ა̈რ ა̈გით' ო̄ხჴი̄და". ხელწიფ ჟ'ა̈ნხირნა̈̄ნ უ̂ა̈ზირთე, ლოხჴერნე სგა სემი სალდა̈თ ი ლადგა̈რთ' ა̄თხუ̂ე̄მ უ̂ა̈ზირ. ესღრიხ შუკუ̂ს. ლახხუ̂ი̄დ მახე ნამკეთა̄ლუ̂ უ̂ა̈ზრი მჷკეთ ი ლა̈ხჭუ̂ედდა: (5) -- მა̈ჲ ესერ ლახქადა ალ მა̄რა?-- მა̈ჲ ესერ ი ხელწიფი ლა̈ჩუ̂ ოთქუ̂ითა ი ლადგა̈რთ' ე̄სყახ.-- მა̈გუ̂ი̄ზ' ე̄სერ, ხეკუთნი ი ხა̄დუ! -- ი ქო̄თქა̈̄ბ. აშხუ̂ ა̈გის აჯაღ ლახხუ̂ი̄დ ჯუ̂ინელ უ̂ა̈ზრი მჷკეთ ი ლა̈ხჭუ̂ედდა:-- მა̈ჲ ესერ ლახქადა ალ მა̄რა? -- ალჲა̈რდ ქო̄ხუმბაუ̂ეხ, მა̈̄ჲ ლახქად' (10) ე̄ჯა. ეჩქას მჷკეთდ ხა̈̄ქუ̂: "მინ მა̄რა̈̄ლ, დეშ ესერ ა̈თწინიხა სემი მა̄რე აშხუ̂ მა̄რა ი ჟი̄უ̂ ანფუშდუ̄რეხ!" ალჲა̈რდ ჟ'ანფუშდუ̄რეხ ალ მა̄რე. ეჩქას ლა̈ხჭუ̂ედდა უ̂ა̈ზირს მიჩა მჷკეთ:-- მა̄მგუ̂ეშ ესერ ლა̈ხშედნია, საბრალ? -- ი უ̂ა̈ზირდ ხა̈̄ქუ̂:-- ამჟი-ჲ-ამჟი ლაკუ̂ჰუ̄რად ესერ ოთქუ̂ითა ი ოთპა̈ჟუ̂ნა ლა̈ჩუ̂, (15) ადო ჩუ̂ე̄სერ დე̄სა ხოჲსა.</p>
      <p>ეჩქას ჩა̄ჟუ̂თეჟი̄ნ იყირ უ̂ა̈ზირ მიჩა მჷკეთდ ი სგა̄დჲე ხელწიფთე̄სგა, ქო̄ხუმბაუ̂ეხ მა̈გ ხელწიფს. ხელწიფდ ქა̄ფიშუ̂დ უ̂ა̈ზირ ი მიჩა მჷკეთ ჩუ̂ადსუჩქუ̂რე.</p>
      <p>აჩა̈დ ხა̈ნ ი ალ ხელწიფს მე̄რმა ხელწიფდ ლაკუ̂ჰუ̄რად ჲორი, (20) უშხუ̂ა̄რი მაჯო̄ნ, ბეფშუ̂ ოხზჷზე: "ხედ' ე̄სერ უ̂ა̈რგი გეზალ ლესუ̂ხ ი ხედა გლეხიშ, ეჯ' ე̄სერ ჟი̄უ̂ ლახთირ, ადო ხეშია̈̄ლ ესერ!" ხელწიფ მასა̈რდ ლასკო̄რათე̄სგ' ა̄შყა̈დ. ანჴა̈დ უ̂ა̈ზირ ი ხა̈̄ქუ̂: "ალ-ი-ალ ბეფშუ̂ ესერ ჰე დო ლახთერ ამის, სერ ესერ და̈̄რ მოშ ხათერ". ოთთო̄ნე ხელწიფდ ალ ბეფშუ̂თე ი სგა̄ხჴიდუ̂ნე. ბეფშუ̂დ ხა̈̄ქუ̂: "ჲაღუ̂ ე̄სერ ჩიქე (25) ჩუ̄უ̂ ადბიზეხ ალ ბოფშა̈რ, ეჩქანღო ჩუ̄უ̂ ადყუ̂ინა̄ლეხ ი ეჩქ' ე̄სერ ჟი ხათერ". ალ ბოფშა̈რ ჩუ̂ადბიზა̄ლეხ ი ჩუ̂ადყურდახ. ეჩქას უ̂ა̈რგი გეზალ ლურწუ̄რად ადყურდა ი გლეხიშ ლუნკუ̄რად. ბეფშუ̂დ ჟი ლახთირ ი ქა ხა̈̄ქუ̂ ი ტკიცდ ჩუ̂ათხუ̂ი̄დ. ხელწიფდ ალ ბეფშუ̂ს თე̄რა̈რ ქო̄ხხჷპჷ̄რე ი მელთერდ ადსგურე ჩუ.</p>
      <p>(30) მე̄რმაჟი̄ნ აჯაღ ოხუ̂ზჷზეხ ხელწიფს უშხუ̂ა̄რი მაჯო̄ნ ჲორი ჩა̄ჟა̈რ ი ხა̈̄ქუ̂ხ: "ალჲა̈რ ესერ ხედა უ̂ა̈რგი ჩა̈̄ჟ ლიხ ი ხედა გლეხიშ, ეჯ' ე̄სერ ჟი̄უ̂ ლახთირ!" ლა̈ხჭუ̂ედდახ ბეფშუ̂ს ი ბეფშუ̂დ ხა̈̄ქუ̂: "აშხუ̂ ა̈დგილს ესერ ჭჷმინუ ადჰარეხ ი მე̄რმა ჭემ. უ̂ა̈რგი ჩა̄ჟ ესერ ჭჷმინთექ' ა̈̄სკნე შიშდ ი გლეხიშ ჭამუ̂თე". ალა ტკიცდ ამჟი̄ნ ჩუ̂ემინხ ი (35) ჩუ̂ათირხ იუ̂ა̈რგიშ ი გლეხი ჩა̄ჟა̈რ.</p>
      <p>ალ ბეფშუ̂ი ლითურე ა̈დკუ̂იჰ ქრისდედ. ლახსგურდა ჰილუ̂ს ი ანჴა̈დ ალ ბეფშუ̂ ლახჩუ̂ეუ̂თე. შუკუ̂ჟი̄ნ აშხუ̂ მეჩი ზურა̄ლს ლუღუ̂ინ <pb n="414"/> ფირუ̂ ხაყა. ლოხუ̂ფუ̈̄ლ ქრისდედ ღუნს, სა̄ბელდ ესსიპე ი მიჩა ჰილუ̂ს უ̂ეშგიმ ლახჭემ. ზურა̄ლ უ̂ეშგიმ ა̈თღუ̂ა̈ჭ:-- ალ' ე̄სერ მიჩა ღუნ ლიზ!-- მიჩ' ე̄სერ მა̄დეჲ მიჩა ჰილუ̂ს ოხუ̂თაუ̂ა სა̄ბელ ი მიჩ' ე̄სერ (5) ლიზ.-- ჲაღუ̂ ე̄სერ მელთერთე̄უ̂ აჩა̈დხ.</p>
      <p>აჩა̈დხ ალ ბეფშუ̂თე ი ლა̈ხჭუ̂ედდახ. ბეფშუ̂დ ხა̈̄ქუ̂:-- კალმახ ესერ ლჷცხა̈ნქა ქა̈̄მჴედ, კუ̂ეცანშუ̂ ჟ'ალჷრდე̄ლი ი ეჩქანღუ̂ ე̄სერ სგა̄დ ა̈მტეხე̄ლი ლჷცთე̄სგა. -- ქრისდედ ხა̈̄ქუ̂: (10) -- ალ' ე̄სერ იმჟი̄ნ ი̄რა?-- ჲაღუ̂ ე̄სერ ჰილუ̂ი სა̄ბლი ლითუ̂ე̄ჲ ამჟი გარ ლიზ.</p>
      <p>ანჴა̈დ ეჩქას ქრისდე, ბეფშუ̂ს თე̄რა̈რ ჟ'ოხფხჷრჷ̄რე ი ხელწიფდ ადგენე. ხელწფს ქო̄ხხჷპჷ̄რე ი მელთერდ ადსგურე ი ლჷმზჷრე̄უ̂ ლიშდ.</p>
    </body>
  </text>
</TEI>
