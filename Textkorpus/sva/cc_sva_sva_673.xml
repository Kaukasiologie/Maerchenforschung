<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">24. ქათლადა̈შ ხჷნსგა</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Nino</forename>
       <surname>Nakani</surname>
      </persName>
     </name>
    </editor>
    <editor>
     <name>
      <persName>
       <forename>Davit</forename>
       <surname>Pitskhelauri</surname>
      </persName>
     </name>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. II ბალსქვემოური კილო. ტექსტები შეკრიბეს ა. დავითიანმა,  ვ. თოფურიამ და მ. ქალდანმა [Svanuri prozauli tekstebi,II: Balskvemouri kilo. tekstebi šekribes A. Davitianma, V. Topuriam da M. Kaldanma]</title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1957">1957</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_673">
    <body>
      <head>24. ქათლადა̈შ ხჷნსგა</head>
      <p>(5) არდა ეშხუ ქათლადა̈შ ხჷნსგა. აშხვ ლადეღ ყვერბს ა̈ჯელვე. ამიშ ლა̈ჯელვაჟი ეშხუ კვეცნემ ითქილდ ახხვიდა. ალი ითქილდ ქალა̈შ ი ჟ'ახაგან, ხოჩამთექა ქა მეჴდე ლი, ეჯჟი კესა̈რშერ ხამა̈რდ ჟ'ოხხვიტხ. ალი მასა̈რდ ათხჷრჷნ ქათლადა̈შ ხჷნსგილს ი აჩად ეჯა̈რთე ი მჷქაფ ხეკვეს ახკჷდეს.</p>
      <p>(10) სგაჩად კესა̈რშერ ყორთეჲსგა ი ლახტულდა: -- კესა̈რშერ, ქა̈ხსგიდდად ქამოვ! -- ეჯა̈რ ქა̈ნსგიდდახ. ამნემ ხა̈ქვე: -- მჷქაფ ქავ ლახვემხ მიჩა დაბა̈შ (კვეცნა̈შ)!</p>
      <p>კესა̈რშერდ დემად ანსყეხ ქათლადა̈შ ხჷნსგილ ი ვარია ხა̈ქვეხ. ამჟი ქათლადა̈შ ხჷნსგილ ღვეშგდ ატახ.</p>
      <p>(15) მერმაშჟი ადა̈იდ ლა̈ხტახ კვეცნემ მჷქაფიშ ლა̈ჰრითე ი ამჟი ხა̈ქვე: -- ქა ლამემდ მიშგუ კვეცნა̈შ მჷქაფ, ედო ჟი ჯუხვტე! ეჯა̈რდ დემად ანსყეხ, ლიცვნალ გარ ოთთხარხ ქათლადა̈შ ლიხვნალღა.</p>
      <p>ათხე ქათლადა̈შ ნა̈ბჴულ სურუ ა̈ნხირნან, ეჯჟი ღვეშგდ ატახ. (20) მესმაშჟი აჩად ალა̈რე ლამახვალთე. შუკვს ლახხვიდა მალულდ. მალულდ ლა̈ხჭვედდა: -- იმთ' ესხრი, ქათლადა̈შ ნა̈ბჴულ? ამნემ ხა̈ქვე: -- კესა̈რშერ ლამახვალთე.</p>
      <p>-- ჲაღო ჯიჲ ა̈დჴერნეუ, -- მალულდდ ხა̈ქვე.</p>
      <p>ქათლადა̈შ ნა̈ბჴულდ ხა̈ქვე: -- აღო ვეშგიმხენ ლამაგნ!</p>
      <p>(25) მალულდ ღვეშგიმხენ ლახაგან. ქათლადა̈შ ნა̈ბჴულდ ჩვადკარე ღვეშგიმხენ ი მალულდ სგა̈დგენე მიჩა ჴა̈დთეჲსგა (|| ჴადვთეისგა) ი ქათაგან შუკვს.</p>
      <p>ესხრი, ესხრი ი ლახხვიდდა თხერე. თხერე ლა̈ხჭვედდა: -- იმთ' ესხრი, ქათლადა̈შ ნა̈ბჴულ?</p>
      <p>(30) -- კესა̈რშერ ლამახვალთე.</p>
      <p>-- აღო, მიჲ ა̈მჴერინ!</p>
      <p>ქათლადა̈შ ნა̈ბჴულდ ალიჲ სგა̈დგენე მიჩა ჴადვთეჲსგა ი ქაიდ ათაგან შუკვს.</p>
      <p>შუკვს ადა̈იდ ლახხვიდდა და̈შდვ. ალი ლა̈ხჭვედდა: -- იმთ'ესხრი, (35) ქათლადა̈შ ნა̈ბჴულ?</p>
      <p>-- კესა̈რშერ ლამახვალთე.</p>
      <p>-- აღო მიჲ ა̈მჴერინ!</p>
      <p><pb n="22"/> ქათლადა̈შ ნა̈ბჴულდ ალიჲ სგა̈დგენე ჴადვთეჲსგა. ამჟი ქაიდ ათაგან შუკვს. ესხრი ქათლადა̈შ ნა̈ბჴულ ი ლახაგან ეშხუ ძუღვას. ამექა ქა დეშ ღჷრი. ქათლადა̈შ ნა̈ბჴულდ ხა̈ქვე ძუღვას: -- ქამფუ ამექა, ედო ჟი ჯიხუწე!</p>
      <p>(5) ძუღვად ალი დემნა̈რ ლა̈ჲსიმნე. ეჩქას ქათლადა̈შ ნა̈ბჴულდ ძუღვა მა̈გ ჟი ლა̈ჲხუწე ი ქაჩად ეჩექა.</p>
      <p>ესხრი, ესხრი ი სგაჩად კესა̈რშერ ჰა̈ზვთეჲსგა. ნაშხტა̈შ ბა̈ჯგჟი ჟ'ესაგან ი ლახტულდა კესა̈რშერს: -- ქა̈ხსგიდდად ქამოვ, კესა̈რშერ, ედო ლიჲმახვსი ჯეჩო ი ლიმკეთსი!</p>
      <p>(10) კესა̈რშერ ჟ'ა̈ნხირნანხ: -- მა̈ჲ ესერ ხაკუ ამშელდჷნ ქათლადა̈შ ნა̈ბჴულს?! -- ი ქა̈დსგიდდახ ქამოვ, სგა ხა̈ფხეჭხ ქათლადა̈შ ნა̈ბჴულს ი სგადჲეხ ქორთე. ჩვადჭებდეხ.</p>
      <p>ისგლეთქა ქათლადა̈შ ნა̈ბჴულდ მალულდ კესა̈რშერ ქათლა̈რს ლახფიშვდ. მალულდდ ქათლა̈რ მა̈გ ჟ'ანხვიტ. თხერე კესა̈რშერ (15) ვეთხმალს ლახფიშვდ, ეჯნემ ვეთხმალ მა̈გ ჟ'ანხვიტ. და̈შდვ ჩაჟა̈რს ლახფიშვდ ი ეჯნემ მა̈გ ჟ'ანხვიტ. ვეშგიმ ძუღვა მა̈გ სგა ლოხფიშვდ კესა̈რშერ ლა̈ზგა-ლარდას, ძუღვად ლა̈ზგა-ლარდა მა̈გ ადჲე ი მაროლი ჟ'ანხვატხ.</p>
      <p>ქათლადა̈შ ნა̈ბჴულს ჩვესსად კესა̈რშერ დაბა̈რ ი ა̈დგილ მა̈გ. (20) ეჩქანღო ხოჩა ლირდე ა̈დჴიდ.</p>
      <p>(რაჟდენ კვიციანი. დოლი. ვ.თოფურია. 8.VIII.1955)</p>
    </body>
  </text>
</TEI>
