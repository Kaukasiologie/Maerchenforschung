<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">184. ლო̄ბა̈̄რილ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Manana</forename>
       <surname>Tandashvili</surname>
      </persName>
     </name>
     <idno type="orcid" corresp="https://orcid.org/0009-0005-7812-9124">0009-0005-7812-9124</idno>
    </editor>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Rusudan</forename>
       <surname>Ioseliani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Ketevan</forename>
       <surname>Margiani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto1/spto1.htm">TITUS</ref>
     <title xml:lang="kat">სვანური პროზაული ტექსტები. I ბალსზემოური კილო. ტექსტები შეკრიბეს ა. შანიძემ და ვ. თოფურიამ[Svanuri ṗrozauli ṭeksṭebi, I: Balszemouri ḳilo.
Ṭeksṭebi šeḳribes A. Šaniʒem da V. Topuriam (Masalebi kartvelur enata šesc̣avlisatvis, I)]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1929">1939</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_638">
    <body>
      <head>184. ლო̄ბა̈̄რილ</head>
      <p>ლჷუ̂ზჷრე̄უ̂ ლიშდ ი ა̈რიხ ამჩუ ხეხუ̂-ჭა̈შ. ალჲა̈რ ეჩჟი ღა̈რიბ ლიხ, (5) ერე მა̄მგუ̂ეშ ხაწუ̂ახ ი ხა̈ბდაუ̂ახ. აშხუ̂ინ ჭა̈შდ ადჷრმე ჰე̄რია კუ̂ინჩ ი სგა̄ნჴიდ ქორთე. კუ̂ინჩჷლდდ ხა̈̄ქუ̂:-- ქა̄უ̂ ესერ აფიშუ̂დ ი მიჩა მაწჷხ ლადა̈ღ ჯაი̄ ესერ ლა̈ხშედნი.-- ეზერ ესერ. -- ხა̈̄ქუ̂ გლეხდ ი ქა̄ფიშუ̂დ. ანჴა̈დ ხეხუ̂ ი ქაჯა̈რ ა̈ნშიდ: (10) -- იმღ' ე̄სერ ოთფი̄შუ̂და მიჩ, ლედგა̈რის, ნა̈პო̄ლ. იმ ესერ ლა̈ჲზუ̂ებნე ბა̄ზი? შიშდ აჩა̈დუ ი სგა̈უ̂ ა̈ნტიხ!</p>
      <p>ანჷ̄გა̈ნ ჭა̈შ, ესღრი, ესღრი ი აშხუ̂ ა̈გის სგა̈̄თლაკ კუ̂ინჩჷლდს:-- მა̈დილუ ესერ ხე̄რი, მიჩა კუ̂ინჩ ლა̈ხშა̈დუ, ადო ხოლა̄მდ ესერ ხუღუ̂ე გუ̂ეშ: მიჩა ხეხუ̂ დე̄მის ესერ ხა̈ხუ̂იე̄სგი ლარდას. (15) -- ეზერ ესერ. -- ხა̈̄ქუ̂ კუ̂ინჩჷლდდ. სგო̄თჴერდა ი ლახუ̂ე̄მ ცხუ̂ადუ̄ლ. -- ჲაღო, ალა̄უ̂ ადჲე ი სერ ესერ მა̄მგუ̂ეშ ხაკუ.</p>
      <p>ანჴიდ ცხუ̂ადუ̄ლ ი ხანბა̈ჟ გლეხს: "მა̈ჲ ესერ ხა̄რ ცხუ̂ად, ამე̄სგა ლეჯა̈ბ ესერ მა̄მგუ̂ეშ ხუღუ̂ე!" შუკუ̂ჟი ლახხუ̂ი̄დ ეშხუ̂ი მა̄რე ი ხა̈̄ქუ̂:-- იმხა̈ნ ესერ ოხჴი̄და ხოჩა მა̄რე, ალ ცხუ̂ად? (20) -- ამჟი̄-ამჟი, ნა̈პო̄ლს ესერ ლოჰოდა, მარე მა̈ჲ ესერ ხა̈̄ცეს, სგა̈̄ნჩუ ლეჯა̈ბ ესერ მა̄მ ხუღუ̂ე!-- ჰმ, საბრალ ჯა, ამი̄ მახალ ესერ მა̄მ ხახლე̄ნა. ჯ' ე̄სერ ჟ'ახთუ̂ე̄ნი. -- ად, ხოლა ცხუ̂ადუ̄ლ, მა̈̄ჲ მაჩე̄ნე სა̈დილ ჟი ხომა̄რე̄ნს, ეჯა̄უ̂ ანმა̄რე!</p>
      <p>(25) ა̈ნსიპდა ცხუ̂ადუ̈ლ ი ნჷნქა ლე̄ქუ̂ი̄სგ მა̈გ ესჰარე ეჯჲარე სგუ̂ებინჩუ. ათჩო̄ნ გლეხს ი ა̈გით' ა̄ნჴა̈დ. მასა̈რდ ათსა̈კუ̂რა̈ლჷნ გლეხი ხახუ̂:-- მა̈ჲ ჯანა̈ბ ესერ ხა̄რა მიჩ, ლედგა̈რის, ალ ცხუ̂ად? ამე̄სგა ლეჯა̈ბ ესერ მა̄მგუ̂ეშ ხუღუ̂ეხ.-- -- ად, ხოლა ცხუ̂ადუ̄ლ, მა̈̄ჲ მაჩე̄ნე სა̈დილ ხუღუ̂ე̄ნხ, ეჯა̄უ̂ ანმა̄რე!</p>
      <p>(30) აშხუ̂ წა̈მისგა ტაბგა̈რ ჟი ლა̈ჲგუ̂ეშლა̈̄ნხ ჩინუკუ̂ი ლეზობშუ̂. ათჩო̄ნ ზურა̄ლს. ა̈რიხ ამჟი ხუ̂ა̈ჲ ხა̈ნს. აშხუ̂ ლადა̈ღ ხელწიფ ი მიჩა ნა̈̄თია̈რ ა̈წსეხ ი ხანბჟჷნხ: "იმხა̈ნ ესერ ხა̈მჲედახ ალჲა̈რს ალა?!" -- ლუწსუს ხა̈ნბჟჷნხ: "ჩუ მა̄მგუ̂ეშ ა̈რი ქორისგა ი იმხა̈ნ ა̈ნჴდახ?!" მარე მა̄დხუ̂ა̈ჲ ხა̈ნჷნღო ჟ'ა̈ნგუ̂ა̈შლა̈̄ნ ხოჩა̄მ ლეზუ̂ბა̈რდ ტაბა̈გ. ნჷნქა ლე̄ქუ̂ი̄სგ მა̈გ (35) ა̈რი ტაბა̈გჟი. ძღჷდ ქეიფ ხა̄რხ. აფხა̈ჟხ ჩუ ი მე̄სმა ლადა̈ღ ხელწიფდ <pb n="420"/> ა̈დდია̄ნე ცხუ̂ადუ̄ლ. აჩა̈დ ლა̈ტხათე გლეხ ი ტყენარშუ̂ ა̈ხღუ̂ა̈ჭხ მომრაუ̂ა̈რ, მა̄დ ლახტიხხ ი ქა̄ნფიშდუ̂ხ ლჷტყცა̄ნე. ქორთ' ა̄ნჴა̈დ გლეხ ი მასა̈რდ ა̈თცუ̄დ მიჩა ხახუ̂, მარე მა̈ჲ ჩუ̂ემინას?</p>
      <p>აჩა̈დ აჯაღ ნა̈პო̄ლთე. ნა̈პო̄ლდ ჰილუ̂ ხასჩუქუ̂რე. ანღრი გლეხ ი (5) ასკო̄რე: "ჰილუ̂ი ლეზუ̂ებ მა̄დეჲ მიჩა მა̄მ ხუღუ̂ე. მა̈ჲ ჯანა̈ბ ესერ ხა̄რ ჰილუ̂? სგა̄დ ლახხუ̂ი̄დ ეშხუ მა̄რე, ხა̈̄ქუ̂:-- იმხა̈ნ ესერ ახყა ალ ჰილუ̂? -- ამჟი̄-ამჟი, ამხა̈ნ-ი-ამხა̈ნ ესერ.-- ჰატ, ხოლა ჰილუ̂, უ̂არჩხილშუ̂ ჟი̄უ̂ ანტჷტნე მა̈გ!</p>
      <p>ჰილუ̂დ ჟ'ანტჷტნე მინდუ̂ერ უ̂არჩხილშუ̂. სგა̄ნჴა̈დ გლეხ ქორთე ი (10) მიჩა ხახუ̂ემ ქაჯა̄რ ა̈ნშიდ:-- მა̈ჲ. ესერ ხა̄რხ ალა. ჯა ლედგა̈რი? ამი̄ ლეზუ̂ებ ესერ მა̄დეჲ მინეში მა̄მ ხუღუ̂ეხ.-- ად, ხოლა ჰილუ̂, უ̂არჩხილშუ̂ ჟი̄უ̂ ანგუ̂ეშლე მა̈გ.</p>
      <p>ქორ ჟ'ოხტჷტნე უ̂არჩხილშუ̂. ათხი̄დჷნ ხახუ̂. აჩა̈დ გლეხ ლაღუ̂ჭართე (15) ი ა̈ნღუ̂აჭრე. ღუ̂აჭა̈რცახა̈ნ ათყალუ̂ი̄ნდა უ̂არჩხილი ლიწუ̂ე̄ნე ი ქა ლა̄ჩა̈დ ჰილუ̂თექა ი ხა̈̄ქუ̂: "ად, მიჩა ჰილუ̂, უ̂არჩხილუ ანპურტნე!" ჰილუ̂დ უ̂არჩხილ ანჩორუ̂ე. ხეწა̈დხ ალას ღუ̂აჭრა̈ლ, ახშჷ̄დხ სგა ი ეჯისი ქა̈̄ხბი̄შდხ, მა̈̄ჲ ხუღუ̂ა̈̄ნ. ადო ეჯა, ცხა̈ჲ, ქო̄თღეხ. ანტა̈ხ ცა̈რიე̄ლ ა̄გითე. ხეხუ̂ ქორს დე̄მ ხაგუ̂ა̈̄უ̂ი. მა̈ჲ ჩუ̂ემინას? აჩა̈დ აჯაღ კუ̂ინჩჷლდთე ი ხა̈̄ქუ̂: (20) -- ამჟი̄ნ ესერ ხა̈ყრა, მა̈დილუ ხე̄რა, ლა̈ხშა̈დუ.-- ეზერ ესერ (ქო̄ხჴიდ ლო̄ბა̈̄რილ ი ფაულდ), ადჲე̄უ̂ ესერ ალჲა̈რ!</p>
      <p>ანღრი გლეხ ი ასკო̄რე: "მა̈ჲ ესერ ხა̈̄ცეს ალ ლო̄ბა̈̄რი ნა̈ქუ̂ცუუ̂ა̈რ ი ფაუ̂ა̈რჷნქ' ე̄სერ მა̈ჲ ხორი?!" ლახხუ̂ი̄დ აჯაღ ეშხუ̂ი მა̄რე ი ხა̈̄ქუ̂: (25) -- მა̈ჲ ესერ ლოჰოდა კუ̂ინჩჷლდს?-- მა̈ჲ ი ფაუ ი ლო̄ბა̈̄რ, მარე მა̈ჲ ესერ ხა̄რ? ალჲარე ნა̈ქუ̂იცდ ი ნა̈ყუ̂იჩდ ჟი გუ̂ეშ' ესერ ხა̄რ მა̈გ.-- ეზერ, ჯა ჟ' ესერ ახთუ̂ე̄ნი ალჲარე ლიმჷრგენის. -- ად, ხოლა ლო̄ბა̈̄რ, ჟი̄უ̂ ა̈ნჯჷრხნე ალ გლეხ! -- ლო̄ბა̈̄რდ ჟ'ა̈ნჯჷრხნე მა̄რილ. (30) -- ად, ხოლა ფაუ, ხოჩიდუ მეგჭად! (აშ ქა ხოჩიდ, ერე შუ̂იმ მა̄მა ხა̄დ).-- ოხთორ' ე̄სერ მოშ?-- ა̄დუ̂ ესერ. მა̈დილუ ხე̄რა ი ჟი̄უ̂ ა̈ნფიშდუ̂!-- ლო̄ბა̈̄რილ ქა̄უ̂ ა̈ხრა̈ღუ̂! ქა̈̄ხრა̈ღუ̂, ფაუ ქა̈̄თყა̈ჩ. აჩა̈დ გლეხ ა̈გითე. ხეხუ̂დ ქაჯა̈რ ა̈ნშიდ: (35) -- მა̈ჲ ესერ ხა̄რ ალჲა̈რ, მიჩა კუბი ლაჯჷრხა̈ნა̄?-- მა̈ჲ ესერ ი ალა̄: ად ხოლა ლო̄ბა̈̄რ, ჟიუ̂ ა̈ნჯჷრხნე ი, ფაუ ხოჩიდუ ეჯჟ' ერე ზისხ ოხო̄ზდე̄დს!</p>
      <p><pb n="421"/> ლო̄ბა̈̄რილდ ი ფაულდდ ადსურლეხ, გლეხდ მა̈̄ჲ ხა̈̄ქუ̂ ი ეჩჷნღო ჟი ა̄ნფუშდუ̄რე. მე̄რმა ლადა̈ღ აჩა̈დ ხელწიფიშთე. ქა̄ხტუ̂ი̄ლ მომრაუ̂ა̈ლს: ი ცხუ̂ადუ̄ლ ესერ ქა̄უ̂ ოხჴიდ!" მომრაუ̂ა̈რ ტყენარშუ̂ ა̈ხღუ̂ა̈ჭხ.-- ად, ხოლა ლო̄ბა̈̄რილ, ჟი̄უ̂ ა̈ნჯჷრხნე! ად, ხოლა ფაუ, ეჯჟი̄უ̂ (5) ხოჩიდ, ერე ღო მეშხე ქუ̂ინ გარ ლა̈ხსეხ!</p>
      <p>ა̄ნჯჷრხნე ლო̄ბა̈̄რილდ ი ფაუდ ხოჩიდ. ეჯჲა̈რ ხეჴჷ̄რა̈̄ლხ: "მა̈დილუ ხე̄რა, ქა̄უ̂ აფიშუ̂დ ი ჲარუ̂ჷი სამ ეჯგუ̂ა̈ჲს ესერ ხა̈ჩოხ ი ეჯჲა̈რსი̄ ქა ხა̈ტხეხ!" გლეხდ ა̈დჴუუ̂ე გუ̂ი ი ქა̈̄ხბი̄შდ ცხუ̂ადს ი ხუ̂ა̈ჲ უ̂ოქუ̂რს ი უ̂არჩხილს ი ადჲე ქორთე. მე̄რმა ლადა̈ღ აჩა̈დ ღუ̂აჭრა̈ლთე ი (10) ხა̈̄ქუ̂: "ქა̄უ̂ ლახტიხხ ჰილუ̂!" ეჯჲა̈რ ტყენარშუ̂ ა̈ხღუ̂ა̈ჭხ. ლა̈ჲჯჷრხნე ჟი ლო̄ბა̈̄რილდ ი ხოჩიდ ტყენდ (ფაუდ) ი მეშხე ქუ̂ინ გარ ლახცუ̂ირ ღუ̂აჭრა̈ლს. მა̈დილუ ხე̄რი ი ქა̄უ̂ აფიშუ̂დ ი მიჩ ჰილუ̂ს ი მინე ქონება̈̄ ხჷნსგაი̄ ქა ხაჰუ̂დიხ". ჟ'ა̈ნფუშდუ̄რეხ ჰილუ̂ ი ქა ლახტიხხ ი ქონება̈̄ ხჷნსგაი̄ ქა ლახუ̂ე̄მხ. ეჯჲა̈რ ა̈გით' ა̄ნჴიდ. ხეხუ̂-ჭა̈შდ ხოჩა (15) ლიზგე-ლირდ' ა̈̄დჴიდხ.</p>
      <p>ჭირ ეჩე ი ხინ ამე: ხოლა მა̈გ ეჩე, ხოჩა ამჩუ. ხოლე̄მი მუჩუ̂მა ჩიგარ ხოლა, ხოჩე̄მიშ-ხოჩა.</p>
    </body>
  </text>
</TEI>
