<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">84. თავისა</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Nino</forename>
       <surname>Nakani</surname>
      </persName>
     </name>
    </editor>
    <editor>
     <name>
      <persName>
       <forename>Davit</forename>
       <surname>Pitskhelauri</surname>
      </persName>
     </name>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. II ბალსქვემოური კილო. ტექსტები შეკრიბეს ა. დავითიანმა,  ვ. თოფურიამ და მ. ქალდანმა [Svanuri prozauli tekstebi,II: Balskvemouri kilo. tekstebi šekribes A. Davitianma, V. Topuriam da M. Kaldanma]</title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1957">1957</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_732">
    <body>
      <head>84. თავისა</head>
      <p>ასხვათო ი თავისა ხორიხ აშხვ დადას ი ბაბას. აშხვ ლადეღ (15) ეჯი ასხვათოდ ხა̈ქვე თავისას: "მიჩ' ესერ ხანჯა̈რს ბიღვ ემმ' ა̈ხცომენეს, ეჩქას მიჩ როქ მოლე ხარ ლჷყრინა ი თავისა ქათაგა̈ნ შუკვს. ესხრი, ესხრი ი, ეშხუ ღად' ა̈რი, ეშთეჲსგ' ეთჴედჷნ. ამნემ ლერქვა̈რ ლახა̈ქვ ი ეჩქანღვე ქათაგა̈ნ შუკვს. ეშხუ ხელწიფეშთეჲსგ' ადჰიე (|| ათიე).</p>
      <p>(20) ხელწიფედ ხა̈ქვე ალის: -- მიჩ' ესერ ღარღდა̈რ ჟჲოღვ ოხჷლდეღე.</p>
      <p>აშხვ ლადეღ ადჲე ღარღდა̈რ ქა, ჯი ზუღვაჲსგა იქნა̈ლ. ალის ხელწიფეშ დინა ხეწა̈დ. თავისას ხაგ ოქრეშ ქოჩეჩ. ხელწიფეშ დინად მიჩო მუს ხა̈ქვე: -- ქ' ესერ დემის ა̈წვილეა მიჩ?</p>
      <p>აშხვ ლადეღ ხელწიფედ მა̈გ ჟ'ა̈ნუნზორე. ეხჭა̈მ ხოშა დინა, (25) ეშხუ მახეღვა̈ჟს ოსსგურდა ღულა̈ჟი, მერმე დინ' ეჯი მერმე მახეღვა̈ჟს სსგურდა ღულა̈ჟი. ათხე ა̈ხჭა̈მ მაჰრენე დინა: ჩი ქეხჭა̈მ ი მიჩა ჭა̈შჲაქ დემეგ ა̈რი ამეჩუ. ჷიჩო მუს ხა̈ქვე: -- მიჩ' ესერ ჭა̈შჲაქ დემევ ა̈რი ამეჩუ. .</p>
      <p>ათხე ხელწიფედ ადა̈იდ მა̈გ სგაიდ ა̈ნუნჭურე. ათხე თავისაჲ (30) სგეხჩჷდ. ამნემ რა̈ჭულდ ენირმ ი ალი ესსგურე ღულა̈ჟი. ეხჭა̈მ ხოხვრა დინა ი ალის ქაჲ ხეწა̈დ ი ღულა̈ჟი ოსსგურდა.</p>
      <p>ხელწიფედ მიჩა ლა̈ჩჟა მა̈გ სგა̈ნჴერნე ქორთე. ალა̈რს, ა ხოშა ლა̈ჩჟას, ხოჩა ლარდოლ ლახემ ი თავისას ეჯი ლახმჷრი.</p>
      <p>ეშხუ ლადეღ ეჯი ხელწიფედ ლეგლირდე ლა̈ჲმიზზე. მა̈გ ჟ'ა̈ნუნჭურე. (35) ხოშა ლა̈ჩჟას ეჯი ხოჩა ჩაჟა̈რ ლახემ, თავისას -- მჷკლი ჩა̈ჟილდ.</p>
      <p><pb n="179"/> ესხრი ქალა̈ქ ლექვა. მა̈გ ალის ხეცვნა̈ლ. ქალა̈ქ ლახ ჩვაშდა̈ხ, ეჩქას ამნემ მიჩა ლერქვა̈რ ჩვესდე ი ჩა̈ჟილდ ჩვესა̈ბ. მიჩა რა̈შს ჟ'ახსგურდა, დაშნა̈ შინ ლაირმ ი აჩა̈დ.</p>
      <p>აშხვ ა̈დგის სგიმ ანღრი. ათხე ბოთლიკ ჩვენკიდ ი ჟ'ენზვერ. (5) ანღრი ქორთე. ამჟი სგა ლახხვიდხ სგებინ მერმე ლა̈ჩჟა. ალა̈რდ ხაჰერხ სგიმ. ალი დემ ხაჰვდი. ეჯღაჲ დემ ხეყჩენიხ, ეჩქას თავისად ხა̈ქვე: -- აღვე ჯინემ ესერ ხექეს, ეჯი ჩოღვ ჩემინხ, -- ი ამნემ, თავისად, ხა̈ქვე: -- ცერა̈რ ესეროღვ ქედქვიცხ.</p>
      <p>ამნემ ქა ლახემ დაშ{ღ}ნა̈ ი ქედქვიცხ ცერა̈რ. სგიმ ქა ლახემ (10) ბოთლიკვშ თავისად. სგოხჭესხ ქორთე. ქალა̈ქს ისგა ლეხშდა̈ხხ, ეჩქას თავისად მიჩა რა̈შ ჩვესა̈ბ ი დაშ{დ}ნა̈ ჩვესდე ი მიჩა ლერქვა̈რ ისგა ლა̈იქვ, მჷკლი ჩა̈ჟილდს ჟი ლახსგურდა ი ანღრი ქალა̈ქ ლეჟა. მა̈გ ალის ხეცვნა̈ლ. სგანჴა̈დხ ქორთე ი ხელწიფე ლა̈ხჭედივ (|| ლა̈ხჭედდა): -- მ' ესერ ოთდუნახ სგიმ? -- ხოშა ლა̈ჩჟად ქა ლახემხ (15) ალი. თავისას ხა̈ქვე: -- მ' ესერ ოთდუნა სგიმ?</p>
      <p>ამნემ ხა̈ქვე ი: -- დეშ ესირ ოხთხა.</p>
      <p>მერმა ლადეღ აღა̈იდ ოთთონჴ ალა̈რს: -- რა̈შვა̈შ ესერ ლჷჯ'ოღვ ოხჴიდხ.</p>
      <p>ალა̈რ ქათაჷა̈ნხ შუკვს. თავისას მჷკლი ჩა̈ჟილღიდ ლახემხ. ესხრი (20) ქალა̈ქ ლექვა ი მა̈გ ალის ხეცვნა̈ლ{ხ}. ქალა̈ქ ლახა ჩვაშდიხ, ლერქვა̈რ ჩვესდე, ჩა̈ჟ ჩვესა̈ბ, მიჩა ხოჩა ლერქვა̈რ სგა ლა̈იქვ ი რა̈შვი ჟი ლახსგურდა, დაშნა̈ სგა ლეჲრეკ. რა̈შვ ქაფიშვდ ი მიჩა ტყუბა̈რ მა̈გ ჟ'ენუნჭურე. ეშხუ რა̈შვ ჩვენჷშგალე ი ქაფიშვდ. ალი ჟიიდ ლახსგურდა მიჩა რა̈შვს ი ანღრი. ალა̈რ, მიჩა ხახვემ ლავდილა̈შ (25) ლაჭშა, სგაიდ ლახხვიდხ. ალა̈რდ ხა̈ქვეხ: -- ქ' ესეროღვ ლახემ ლჷჯე.</p>
      <p>ალი დემ ხაჰვდი. ეჯღაჲ დემ ხეყჩენივხ ალა̈რ, ეჩქას თავისად ხა̈ქვე: -- ლერთენ კა̈ნჭვლა̈რ ქ' ესეროღვ ედქუცურეხ.</p>
      <p>დაშნა̈ ქა ლახემ, ალა̈რდ ქედქუცურეხ ფხულა̈რ. ათხე სერ (30) ქა ლახემ ალა̈რს ლჷჯე.</p>
      <p>ანღრიხ ამჟი ქორთე ი ალი, თავისა, ნა̈ნკდ აჩა̈დ. ქალ{ა̈}ქიშ ნა̈ფდილთ' ანჰიე, ეჩქას მიჩა ხოჩა ლერქვა̈რ ჩვესდე, დაშნა̈ ჟიქაქ' ესდე, რა̈შ ჟ'ესა̈ბ, მიჩა ხოლა ლერქვა̈რ სგა ლა̈იქვ ი ანღრი ქორთე. ქალა̈ქ ლეჟ' ანღრი ი მა̈გ ალის ხეცვნა̈ლ. სგანჴა̈დ ქორთე, ლა̈ხჭედივ (35) ხელწიფე: -- მ' ესერ ოთდუჩა ლჷჯე?</p>
      <p>-- მიჩ ესერ დემეგ ახხუა, ალა̈რს ესერ ახხუახ.</p>
      <p>მესმა ლადეღ ადა̈იდ ოთთონე ლა̈თხვართე. -- რა̈შვა̈შ ყვიჟ' ესეროღვ ოხჴიდხ.</p>
      <p><pb n="180"/> ესხრიიდ ქალა̈ქ ლექვა თავისა ი მა̈გ ალის ხეცვნა̈ლ. ლექვაიდ აჩა̈დ ქალ{ა̈}ქიშ ჴომთე. მიჩა ხოლა ლერქვა̈რ ჩვესდე ი ჩა̈ჟილდ ჟ'ესა̈ბ. მიჩა ხოჩა ლერქვა̈რ სგა ლეიქვ ი რა̈შვს ჟ'ახსგურდა, დაშნა̈სგა ლეიბ ი ქათაგა̈ნ შუკვს. ესხრი, ესხრი. რა̈შვ ქაფიშვდ ი მიჩა (5) ტყუბა̈რ მა̈გ ჟ'ენუნჭურე. ეშხუ რა̈შვს ეჯის სგა ხაფხეჭ ი ჩუქაქ' ა̈ნღე ი ალი ჩვეზიჰ, ყვიჟე ქოხკიდ.</p>
      <p>ანღრი შუკვს. ათხე მიჩა ხახვემ ლავდილა̈შ ლაჭშა (|| ლა̈ჭშა) სგა. ლახხვიდხ ი ალა̈რდ ხაჰერხ ალი ი თავისა დემ ხაჰვდი. ალა̈რ ეჯღაჲ. ქ' ესეროღვ ედქუცურეხ.</p>
      <p>(10) ალა̈რს დაშნა̈ ქა ლახემ ი ქედქუცურეხ ჭჷშხა̈რ ი ამნემ ქა ლახემ რა̈შვიშ ყვიჟე. ათხე ანღრიხ ქორთე. თავისა ნა̈ნკდიდ აჩა̈დ. ქალა̈ქს ისგა ლა̈ხთვა̈ფხ, ეჩქას თავისად მიჩა ხოჩა ლერქვა̈რ ჩვესდე, დაშნა̈ ჟიქაქ' ესდე ი რა̈შ ჟ'ესა̈ბ. მიჩა ხოლა ლერქვა̈რ სგა ლეიქვ, ჩა̈ჟს ჟ'ახსგურდა ი ანღრი ქალა̈ქ ლეჟა. მა̈გ ალის ხეცვნა̈ლ{ხ}. სგანჴადხ (15) ქორთე ი ხელწიფე ლა̈ხჭედივ (|| ლა̈ხჭედდა): -- ოხჴიდ' ესერ. მა მიჩ ყვიჟე?</p>
      <p>-- მიჩ ესერ დემეგ, ეჯჲა̈რ ესერ ედო ა̈ნჴდახ.</p>
      <p>ეჯჲა̈რდ სგანჰიეხ ქორთე. ალა̈რდ ქა ლახწონეხ რა̈შვიშ ყვიჟე. ხელწიფე ალის, თავისას, არკა̈ლი ქა. ათხე თავისად ხა̈ქვე: -- აღვე (20) ჩვ ესეროღვ ესჷგა̈ნ ახვწა̈მ!</p>
      <p>თავისად ხა̈ქვე ხელწიფეს: -- აღვე მიჩ' ესეროღვ ლა̈ჩჟ' ენკჷრმე.</p>
      <p>ხელწიფედ ჟ'ენკჷრმე ალა̈რ ი ფხულა̈რ ი ჭჷშხა̈რ ქა ლუქვცურე ხარს. ალი გუნ ლახჷმბაჟჷნ ი: -- მ' ესერ ხა̈ყრას?</p>
      <p>(25) თავისად ქოხუმბაჷე მა̈გ. ათხე ხელწიფედ მიჩა მერმე ლა̈ჩჟ' ადრეკლე ქა. ალის ხეშმი სგა, თავისას. ალი დემ ღჷრი ხელწიფეშთე. აჩა̈დ ქალქიშ ძგიდთე, ეჩეჩუ მიჩა ხოჩა ლერქვა̈რ სგა ლა̈იქვ, რა̈შვს ჟ'ახსგურდა, დაშნა̈ სგა ლეიბ ი ანღრი ქალა̈ქ ლეჟა. ჩი, ეჯჟი ხაყლენი ამნა̈რ, ერე ყორქა და̈რ იწვენიხ. ამჟი ლეჟ' (30) ანჴა̈დ ხელწიფეშთე. ხელწიფე ქორთე ხეშმი: -- ჲა̈რ ესვრ ირი ალი?</p>
      <p>ამნემ ქოხუმბავე, თავისად, მა̈გ. ანჴა̈დ ალ ხელწიცე ი ალის ხოჩა ლარდოლ ლახემ ი სგედშჷმ ქორთე.</p>
      <p>აშხვ ლადეღ ეჯი ლიშია̈ლ ახფასეხ ამ სახელწიფდ ი აშხვ მეზვბელ (35) სახელწიფდ, ალ თავისა̈შ სახელწიფს სგახშჷდ{და}ხ. ალა̈რდ ეჯი თავისა ჟ'ანმარეხ. ეჯგვა̈რს ჭკიჟე, ეჯგვა̈რს ჭკიჟ', ერე და̈ს ცვირე.</p>
      <p><pb n="181"/> თავისას ლერთენ კა̈ნჭოლ ედქაჩა̈ნ. ამის იჭვენი, ამზუქა ხელწიფე ხეწა̈დ, ქორთ' ენჴერნე ამნემ, ქეიფ ათყერ ი ხოჩა ლირდ' ესყეხ.</p>
      <p>ფრანცუზ გერლიანი. ისკა̈რი. მ. ქალდანი 8.VIII.1954</p>
    </body>
  </text>
</TEI>
