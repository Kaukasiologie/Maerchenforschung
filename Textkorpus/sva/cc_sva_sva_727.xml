<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">79. ჴერჴიშ ხოხრა მუხვბე</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Nino</forename>
       <surname>Nakani</surname>
      </persName>
     </name>
    </editor>
    <editor>
     <name>
      <persName>
       <forename>Davit</forename>
       <surname>Pitskhelauri</surname>
      </persName>
     </name>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. II ბალსქვემოური კილო. ტექსტები შეკრიბეს ა. დავითიანმა,  ვ. თოფურიამ და მ. ქალდანმა [Svanuri prozauli tekstebi,II: Balskvemouri kilo. tekstebi šekribes A. Davitianma, V. Topuriam da M. Kaldanma]</title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1957">1957</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_727">
    <body>
      <head>79. ჴერჴიშ ხოხრა მუხვბე</head>
      <p>არდახ სემი ლახვბა. ხორდახ დი ი მუ. დიი ჩვათდაგანხ ი მუი, სამ ლადეღშვ გარ ა̈დყურულა̈ნხ ეჯჟი. ლახვბა ქ'ა̈დჩიჟა̈ნხ. ალა̈რ ქა ნა̈ჩიჟალუნღვე ჩვა̈დჷთა̈ნხ შიშდ.</p>
      <p>(5) ხოხრა მუხვბა ხეხვ ჩვათდაგან. ჟი ლა̈იცვ ამნემ მიჩა ხეხვ. ადჲე ბოგთე. ბოგჟი ჩვესგენე ი კამპა̈რ ლოხეგ .ეჩხენ-ამხენ, ხელწიფხეშთეჟი აჩა̈დ. ეჯა̈რს ათხიდჷნხ ეჩა ლიზი. ქორთე ხაყლახ, მარე მად' აჩა̈დ ისგა: -- მიჩ' ესერ ხეხვ ბოგჟი ხოღლი.</p>
      <p>ეჯღაჲ მად' ა̈თყა̈ჩხ. ისგა̈დჴერნეხ ქორთე: -- ეშთ' ესერ ვა̈ზრა̈რს (10) ხოთონეხ ჩუ.</p>
      <p>ეჩქას ჯინემ ხა̈ქვე: -- ეჯი ესერ ლუშგვიო ლი, ფაუს ესერ ოდე ჩოხქიფეხ, ეჩქად ესერ ეჯი პასვიხს დემის ხა̈ტხე.</p>
      <p>ჩვაჩა̈დხ ეჯა̈რ ი ფაუ ქოხქიფხ ი ლჷცთ' აშყა̈დ. ჟ'ანტა̈ხხ ეჯა̈რ, ეჩქას ქა ხა̈ქვეხ მიჩა ჭაშვ. ეჯნემ ლიყულელ ა̈დბინე, ხელწიფხედ (15) ხა̈ქვე ი: -- თხვიმოღვ ნომ' ადგა̈რ ი მიჩ' ესერ მიჟ-დოშდლა̈შ უწდუნა სემი დინაჲსგა აშ ხა̈თშუნე.</p>
      <p>ალი ეჯღაჲ ილჭა̈ლ ი: -- მად' ესერ ხაკუ ეჯა̈რ.</p>
      <p>ეჯღაჲ მად' ა̈თყა̈ჩხ ი ჯინემ ხოშა დინ' ა̈ნთიშ. ადჲე ქორთე ალი.</p>
      <p>(20) ქორს მიჩა ლახვბა ლა̈ხჭედივხ: -- იმხენ ესერ ოხჴიღა ამგვა̈რ სიმაქ?</p>
      <p>ამნემ ოსცა̈დ: -- მიჩ ესერ ამჟი ხა̈მთქვა: -- ლჷდგა̈რღ' ესერ ლჷა̈რს იცა̈დი.</p>
      <p>ეჩქას მიჩა ლახვბას ლახხარბჷნხ ი მინე ლა̈ჲხვა ჩვადგა̈რხ. (25) მუხვხა ლა̈ხჭედივხ: -- იმჟი ესერ ხაყლუნა?</p>
      <p>-- იმჟი ესერ ი: -- ლჷდგა̈რღ' ესერ ლჷა̈რს ჲა̈რ ხოცა̈დი?</p>
      <p>ალა̈რდ ჟი ლა̈იცვხ მინე ლა̈ჲხვა ი ადჲეხ. სა̈ხელწიფს ქა̈ხჭა̈მხ ი თვით პაღვირს მა̈გ ხა̈ძგრივ, ეჯჟი ისგანტა̈ხხ ქორთე. მინე ლა̈ჲხვა ჩვაშდვიღვხ.</p>
      <p>(30) ათხე ჟი ლახსისგჷნხ მინე ხოხრა მუხვბე ი ქორ ჩოთშიხხ. ამნემ ეშხუ ლამა̈რ შიხ ჟი ლა̈იცვ ი ადჲე. ისგაიდ ადჲე ი ბოგჟიიდ ესიგ. შის ლახფედასგვ, შიშდ ჩუ შყედნივ. ჯი ჟ'აჩა̈დ ხელწიფხეშთე.</p>
      <p>ქორთე ხაყლახ, მარე დემ ღჷრდა. ეჯღაჲ ისგა̈დჴერნეხ ქორთე. (35) ეჩქას ხა̈ქვე: -- ბოგჟი ესერ ოქრშვ ი ვარჩხილშვ გვეში ლამა̈რ ხოგ.</p>
      <p>ალა̈რდ ოსცა̈დხ ი: -- ეშთ' ესერ ვა̈ზრა̈რს ოთთენისგხ ჩუ.</p>
      <p><pb n="159"/> ჩვაჩა̈დხ ეჯა̈რ. ლა̈ხფედა̈ნხ ლამა̈რს ი სგაშყა̈დ. ჟ'ანტა̈ხხ ი ქა ხა̈ქვეხ. ამნემ ლილჭა̈ლიდ ა̈დბინე: -- მიჩ' ესერ ოქრ ი ვარჩხილ ლჷცთ' ოთშიდახ. -- თხვიმ ესეროღვ ნომ' ადგა̈რ ი მჷქაფს ესერ ქა ლაჰედნეხ.</p>
      <p>(5) ალი დემ იჩო: -- ეჯი ესერ ხოჩა ოქრ ი ვარჩხილ ლჷმა̈რ.</p>
      <p>ქა ლახემხ მჷქაფდ ეშხუ ლამა̈რ. ოქრ ი ვარჩხილ. ჟი ლა̈იცვ ი ადჲე მიჩა ქორთე. ქორს ლა̈ხჭედივხიდ მიჩა ოახვბა: იმხენ ესერ ოხჴიდა?</p>
      <p>ამნემ ოსცა̈დ ი: -- დე მინ ესერ მუქვნიოლ, მინს ესერ ქორ (10) ჩოთშიხახ მიჩეშდ, მარე მიჩ ესერ ამჟი ხა̈მთქვა: -- შიხღ' ესერ ოქრ ი ვარჩხილ ოხცადა.</p>
      <p>ათხე ლახხარბჷნხ ი მიჩა ლახვბად ქორა̈რ ჩვა̈შიხხ. ლა̈ხჭედივხ: -- იმჟი ესერ ლი ლეჩემ?</p>
      <p>ი ამნემ ხა̈ქვე: -- იტულალხოღვ: შიხღა ოქრს ი ვარჩხილს ჲა̈რ (15) ცა̈დი?</p>
      <p>ალა̈რდ ადჲეხ თვით ლამა̈რ შიხ. ხაჭიმხ სა̈ხელწიფს ი: -- შიხღ' ესერ ოქრს ი ვარჩხილს ჲა̈რ ხოცა̈დი?</p>
      <p>თვით პაღვირ ჩჲემიდ ხახგერხ ი სგანტა̈ხხ ქორთე. -- ალი ესერ ჟი ხვიტე მინს ი ოხსახთეხოღვ მოლეგვეშ.</p>
      <p>(20) ა̈ნსკორეხ ი კიბდონ ანსყეხ. ისგადგენეხ ამთეჲსგა ი ჲორი თევა̈შ მარა̈გ ლეზებ ისგოსდეხ, სგადკვა̈რხ ლჷცთე. ალის ეშხუ მეჯეგ ხეწა̈დ ი ქა̈ნტიხ ლჷცხენქა. ალ მეჯეგ ჩვადწერალე გვა̈მიდ: -- იმღ' ესერ ოხტიხა ამგვა̈ ლარდახენქა?</p>
      <p>ათხე მეჯეგდ ხა̈ქვე ი: -- მა̈დილ ესერ ხერი ი მიჩ ესეროღვი (25) ადკუჰურნე აშვწა̈მ (|| ასწვა̈მ).</p>
      <p>ალი სგადგენე, ფიცრა̈რ ჟ'ეშშკა̈დ ი ისგადკვა̈რ ლჷცთე. ამიშ ჯეგ თხუმ ლა̈ჲკვა̈რ ი ქორთ' ანჴიდ.</p>
      <p>მიჩა ლახვბად აშგარ ა̈დგნბაჟეხ: -- მინს ესერ ლჷცთ' ოთკვარახ, იმხენ ესერ ოხჴიდა ჯეგ?!</p>
      <p>(30) -- ალი ესერ, ოშ' ესერ ბრა̈ჴს ადრინა კიბდონ, ეჩშელდ ესერ დაჴჷლ ხა̈ღვჭა ღეშგიმ. სერ ბიზდ ესერ ლახბაჟა, ეჩქას ქ' ესერ ომჴედ ლჷცხენქა, დაჴა̈რ ესერ ქორთ' ოხჴიდა.</p>
      <p>მიჩა ლახვბა ლა̈ხჴჷრა̈ნხ მა̈დილშვ: -- მინს ესეროღვი ოხტაბე კიბდონ ი მინ ესეროღვი სგადკვა̈რ ლჷცთე.</p>
      <p>(35) ამნემ ანტაბე კიბდოს ი სგადკვა̈რ ლჷცთე. ჲორი თევა̈შ ლევიზ მა̈გ ოსდე.</p>
      <p>ეჯჲარე ნალმა̈თი მიჩ ესსა̈დ ი ეჯა̈რ ჩვათვა̈ფხ ი ჯინემ ხოჩა ლიზგ' ა̈ნსყე.</p>
      <p>მიხეილ კორძაია. ლაშხრერი მ.ქალდანმა. 15.VIII.1951</p>
    </body>
  </text>
</TEI>
