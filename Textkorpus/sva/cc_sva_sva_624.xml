<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">170. მურჭუ̄ლი̄დ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Manana</forename>
       <surname>Tandashvili</surname>
      </persName>
     </name>
     <idno type="orcid" corresp="https://orcid.org/0009-0005-7812-9124">0009-0005-7812-9124</idno>
    </editor>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Rusudan</forename>
       <surname>Ioseliani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Ketevan</forename>
       <surname>Margiani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto1/spto1.htm">TITUS</ref>
     <title xml:lang="kat">სვანური პროზაული ტექსტები. I ბალსზემოური კილო. ტექსტები შეკრიბეს ა. შანიძემ და ვ. თოფურიამ[Svanuri ṗrozauli ṭeksṭebi, I: Balszemouri ḳilo.
Ṭeksṭebi šeḳribes A. Šaniʒem da V. Topuriam (Masalebi kartvelur enata šesc̣avlisatvis, I)]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1929">1939</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_624">
    <body>
      <head>170. მურჭუ̄ლი̄დ</head>
      <p>ხელწიფს ხორდა მიჟიუწდუნა სი̄მაქ. მა̈გ ალას იშგომდა, მარე ქა და̈̄ს ლახუ̂ე̄მ. აშხუ̂ ლადა̈ღ სი̄მაქ ლანყაუ̂ა̄ლთ' ა̄ჩა̈დ მიჩა უ̂ა̈ზრა̈ლცახა̈ნ. (10) აშხუ̂ მინდუ̂ერისგა მჷხმჷ̄რის ხეწა̈დ, ხედუ̂ა̈̄ჲს ხეყა̈̄დ სემი ხოჩა ლესგდი გოჭა̈რ. სი̄მაქდ ხაშგუ̂მინ: -- ქა̄უ̂ ესერ ლახუ̂ე̄მ ეშხუ გუ̂ეჭ. -- აშხუ̂ გუ̂ეჭს ესერ ეჩქა ლახუ̂ედი, ლახე ქუთუ̄ლა̈რთეჟი ტუ̂იტელ კა̈ნს ქა ლახწუ̂ე̄ნი. -- ალა დი̄ნად ა̈დუ̂ა̈შგდე, მარე იშგანღა მჷხმჷ̄რიდ დე̄მღა ლახუ̂ე̄მ. ეჩქას უ̂ა̈ზრა̈ლდ ხა̈̄ქუ̂ხ მიჟიუწდუნა სი̄მაქს: "მა̈ჲ ესერ (15) ი̄რა, ლახ მჷხმჷ̄რის ქუთუ̄ლა̈რთეჟი ტუ̂იტელ ქა ლა̈ხწუ̂ე̄ნ' ეჯღა?" დი̄ნად ქა ლახწუ̂ე̄ნე მა̈გ ქუთუ̄ლთეჟი მჷხმჷ̄რის ი მჷხმჷ̄რიდ ქა ლახუ̂ე̄მ ამღა გუ̂ეჭ. მე̄რმაჟი̄ნ აჯაღ ათა̄სდ ალ დი̄ნა მჷხმჷ̄რის. აჯაღჷდ ხაშგუ̂მინ:-- ეშხუ გუ̂ეჭ ესერ ჩუ̄უ̂ ათყიდ. (20) -- გუ̂ეჭს ესერ დე̄მღა ჰო̈დი, ეჩჷნქე̄, ლახ ესერ სი̄მაქ ლა̄რტყანჩუ ტუ̂იტელ დო ლა̈ხწუ̂ე̄ნი. -- ალა სი̄მაქდ ა̈დუ̂ა̈შგდე̄დ, მარე ლახ მო̄მგუ̂ეშ ოთჩა̈დ სგუ̂ებდ, ქა ლეწუ̂ე̄ნე ხა̄დ მა̈გ ლა̄რტყანჩუ. გუ̂ეჭ ქა̄დ ლახუ̂ე̄მ.</p>
      <p>მე̄სმაჟი̄ნ აჯაღ ლა̈ხტა̈ხ დი̄ნა ი აჯაღჷდ ხაშგუ̂მინ მე̄სმე გუ̂ეჭ, მარე (25) ჭყინტდ ხა̈̄ქუ̂ ა̈ლა̄რტყანჟი ესერ ქა̄უ̂ ლახწუ̂ე̄ნე მა̈გ ი ქ' ე̄სერ ხაჰუ̂დი". ალა ჰა̈დურდ მასა̈რდ ა̈დუ̂ა̈შგდე დინად, მარე მა̄მგუ̂ეშ ოთჩა̈დ სგუ̂ებდ ი ქა ლეწუ̂ე̄ნე ხა̄დ. დი̄ნას ლერსგუ̂ან ლუსუ̂ ჟიქა̄ნ ნიშა̈ნ ხა̄გა̈ნ. ალას მჷხმჷ̄რი ქა ხეწა̈დ ი ჩუ̂ა̈დნა̈ცხე.</p>
      <p>აჩა̈დ ხა̈ნ ი ხუ̂ა̈ჲ მა̄მა ი აშხუ̂ ლადა̈ღ ალ ჭყინტს ა̈ფიცარ ლახხუ̂ი̄დ (30) ი ლა̈ხჭუ̂ედდა: "იმთ' ე̄სერ ესღრი?" ა̈ფიცარდ ხა̈̄ქუ̂: -- იმთ' ესღუ̂რი ი ხელწიფ ა̈წუ̂ი̄ლე მიჩა დი̄ნას, მარე ეჩის გარ ხაჰუ̂დი [ხახუ̂დ-ე́], ჲერუ̂ა̈̄ჲ ჩუ მოშ ა̈თხო̄ლი, იმე დო ხა̄გ მიჩა დი̄ნას ნიშა̈ნ.-- ეჩი̄ ნიშა̈ნს ლახ მი ჯა̈̄ქუ̂ნინე, იმ ლამჰუ̂ედნე? -- მა̈̄ჲ ჯეკუ̂ეს, ეჩის ჯაჰუ̂დი სური̄. -- ჲაღო სი რა̈შ ჯაყა, ალაჲ ქა ლა̄მო ი აჯაღ (35) ემაქმ ამეჟი ათა̈ს მანა̈თ ი ღო ქა ჯა̈̄ქუ̂ნი. მა̈ჲ ნიშა̈ნ ეჩის ხა̄გ. -- ა̈ფიცარს გუნ ათმა̈ჭრჷნდა რა̈შა̈ ლიჰუ̂დი, მარე დი̄ნა̈̄ მალატდ მა̈გ ათჩომა̈̄უ̂ნე <pb n="388"/> ი ქა ლახუ̂ე̄მ. ეჩქას ჭყინტდ ხა̈̄ქუ̂: "მიჟიუწდუნა სი̄მაქს, ჲაღო, მჷრთენ ბარჯჟი ხა̄გ მეშხე ნიშა̈ნ".</p>
      <p>ალ' ა̈̄ფიცარს გუნ ათხი̄დჷნ ი აჩა̈დ ხელწიფიშთე̄სგა. ხელწიფს ხა̈̄ქუ̂: -- მი მიხა ისგუ̂ა დი̄ნა̈̄ ნიშა̈ნ. -- ჲაღუ̂ ე̄სერ ქა̄უ̂ რა̈̄ქუ̂! -- ისგუ̂ა დი̄ნას (5) მჷრთენ ბარჯჟი მეშხე ნიშა̈ნ ხა̄გ. -- ხელწიფდ რა̈̄ქუ̂: "ჰა̈დურდ ამჟ' ესერ მა̄მა ლი, მარე მე̄რუ̂ა̄ლე ნა̈მსგიდან ესერ ეში̄ ალა ხოშა ფე̄დიას ა̈რი ტკიცცახა̈ნ ი ამღ' ე̄სერ ხაჰუ̂დი მიჩ დი̄ნას". მარე ამ დრო̈უ̂ს მჷხმჷ̄რიდ ა̈ნკიდ ჰერ ი ხა̈̄ქუ̂: -- მიჩ ესერ ხოჩილდ ხოხალ ალ დი̄ნა̄ ნიშა̈ნ. -- ჲაღუ̂ ე̄სერ ქა̄უ̂ რა̈̄ქუ̂! -- ალ დი̄ნას ესერ მურსგუ̂ენ ლისუ̂ ჟიქა̄ნ (10) უ̂ოქუ̂რა̈ ნიშა̈ნ ხა̄გ. -- ალა ტკიცდ ამჟი ლა̈სუ̂, მარე დი̄ნა ეჯღაი̄ მა̄დ ლახუ̂ე̄მხ ამის. ხელწიფდ რა̈̄ქუ̂: "ბა̄ზი აშხუ̂ უ̂ოთა̈ხისგა ა̈თყუ̂ინიდ ჲერქჷდა, ჰამს ხედუ̂ა̈̄ჲცახა̈ნ ირდი მიშგუ დი̄ნა, ეჩი̄ ხეხუ̂ ი̄რა".</p>
      <p>ამ ლე̄თ ხელწიფდ ძღჷდ ქეიფ აჩუ̂მინ. მჷხმჷ̄რიდ მა̄მგუ̂ეშ ლალე̄მ ხოჩა̄მ კამპეტა̈რჷნქა. ა̈ფიცარ ჟი უ̂ეთ ესბა̈ჭკუ̂ ლეზობ-ლეთრა. ალჲა̈რ (15) ჩუ̂ადყურდახ. დი̄ნა შიშდ ა̈ფიცარს ლოხყურდა. ისგლე̄თი უ̂ონაქა ა̈ფიცარს ჴა̈დ ა̈ხშურა̈̄ნ, მარე ქა̄მაუ̂ ლა̄ზ მა̄მა ხა̄რ. ყო̄რა̈ლ ქა ლჷკილ ლიხ. მჷხმჷ̄რი კამპეტა̈რს იზბი. ა̈ფიცარ ლა̈ხჭუ̂ედდა: -- იმ ესერ იზბი? -- იმ ი ლე̄თი ლეზუ̂ებს ჟი უ̂ეთ ესუ̂ებჭკუ̂, ათხე ქა̄მაუ̂ ლა̄ზ მა̄მა მა̄რ ი ხუ̂იდგა̈რი. -- "ფიცარს ალა ტკიც ლოხხალდა, ჟ'ანჷ̄გა̈ნ ი ჯაჲ ჟ'ესტა̈ხ (20) მიჩა ქა̄მაუ̂ ნალა̄ზუ̂ს. ალას ხოლა ქუ̂ინ ოთჴანდა. დი̄ნა ამი̄ცახა̈ნ დეშ აგა̈ჭ ი მჷხმჷ̄რითე ა̈დსიპა̈̄ნ. ალას ხოჩა კამპეტრე ქუ̂ინ ეშ ხოდურდუნი.</p>
      <p>მე̄რმა ლადა̈ღ დი̄ნა მჷხმჷ̄რიცახა̈ნ ა̈ხგუ̂ა̈ბხ. ალა ხელწიფს ათუ̂ა̈შგდჷნ ი უ̂არ ხა̈̄ქუ̂ მჷხმჷ̄რის: "მიშგუ̂ა გეზალს ეჩქა ლაჯჰო̈დნე̄, ლახე, (25) ათა̈ს რა̈ჭუ̂ მაყა ი ეჯჲა̈რს სამ ზაუ̂ისგა ეჯჟი ჟ'ემჷლდეღი, ერე აშხუ̂ი̄ლსი̄ დო̄სა ათქარუ̂ი ი დო ქა მოშ ჲა̈რ აჯღორუ̂ი".</p>
      <p>ამნე̄მ ალა ჩუ ჩუ̂ემინ. სგა ლა̈ჲბა̈რჲე ათა̈ს რა̈ჭუ̂ ი ადჲე. ჟი ლახსგურდა რა̈შს ი აჩა̈დ გოროდთე. ამჩუ ლახხუ̂ი̄დ ეშხუ დედბერ. ალა ლი გუდმეცა̈ლ. დედბერდ ხა̈̄ქუ̂: "იმთ' ე̄სღრი, სი მა̄რე?" ჭყინტდ (30) ქო̄ხუმბაუ̂ე, იმუ̂ა̈̄ჲჟი ლა̈სუ̂ მიჩა გუ̂ეშ. დედბერდ ხა̈̄ქუ̂: "რა̈ჭუ̂ა̈ლს სი დეშ ხილდეღ, მარე აშხუ̂ ღუ̂აჭა̈რს ხუღუ̂ა სტუ̂ი̄რა̈ლ, ეჯჲა̈რისგა ეშხუ მაჰუ̂რე̄ნე ლი. ეჩას ე მოშ ჟი ხიყდი, ეჩქას ეჩი̄ ჰერშუ̂ ჩი̄ ჟი ხილდეღ, მა̄დეჲ დეშ". ჭყინტდ ალ სტუ̂ი̄რ ჟ'ა̈ნყიდ, ხოჩა ლერქუ̂ა̈ლ ქა̈̄ნცა̈̄დ, ლახსგურდა რა̈შს ი ატა̈ხ უ̂ეშგდ. უ̂ოდ-ი-უ̂ოდ ხელდეღ რა̈ჭუ̂ა̈ლს. (35) სემი ლადა̈ღ ხოკა̈ლდა, ეჩქას ხელწიფდ მე̄რმე ლერქუ̂ა̈ლ ათქუ̂ა̄ლე ი აჩა̈დ მურჭუ̄ლი̄დთე ი ხა̈̄ქუ̂: -- ჩუ̄უ̂ ესერ ათყიდ ეშხუ რა̈ჭუ̂! -- რა̈ჭუ̂ს ესერ თეთრღა დე̄მის ჰო̈დი; მიჩ ესერ ეშხუ თუ̂ა̈ლ ხორი, ეჯა ქა̄უ̂ ლახუ̂ე̄მ ი ეჩქას ესერ ჩუ̂ათყიდნე. -- ხელწიფს გუნ <pb n="389"/> ათლო̄ნ, მარე მა̈ჲუ ხოჩუ̂მინა̈̄ნ? ქა ლეჰუ̂დი ხა̄დ. რა̈ჭუ̂ ა̈გით' ა̄დჲე. ისგლე̄თი უ̂ონაქა მურჭუ̄ლი̄დ ხელწიფი ჰა̈ზუ̂თე̄სგ' ა̄ნჴა̈დ, ლაჲშჷმე სტუ̂ი̄რ ი რა̈ჭუ̂დ ეშ წუ̂ისდ გარ ა̈ნკიდ ლაჴუ̂რაქა.</p>
      <p>მე̄რმა ლადა̈ღ ხელწიფდ მიჩა ხეხუ̂ ადზჷზე. ხელწიფი ხეხუ̂დ (5) ხა̈̄ქუ̂: -- ჩუ̄უ̂ ესერ ათყიდ ეშხუ რა̈ჭუ̂! -- რა̈ჭუ̂ს ესერ თეთრღა დე̄მის ჰო̈დი; მიჩ ესერ ერ მჷსკა̈დ ხა̈̄ზ, ალა ქა̄უ̂ ლახუ̂ე̄მ ი ღო ქ' ე̄სერ ლახუ̂ედნე. -- ხელწიფი ხეხუ̂დ მჷსკა̈დ ქა ლახუ̂ე̄მ ი რა̈ჭუ̂ ა̈გით' ე̄სყა. ა̈გითეშა̈̄ლიდ მა̄დხუ̂ა̈ჲ ხოკა̈ლდა ქორთე̄სგ' ე̄ჩქას ესშუმე სტუ̂ი̄რ ი ალას რა̈ჭუ̂ ჩუ დამ ოთჩა̈დ. ცა̈რიე̄ლ ანტა̈ხ მიჩა ჭაშუ̂თე̄სგა.</p>
      <p>(10) მე̄სმა ლადა̈ღ ხელწიფდ მიჩა დი̄ნ' ა̄დზჷზე. დი̄ნად ხა̈̄ქუ̂: -- ჩუ̄უ̂ ესერ ათყიდ ეშხუ რა̈ჭუ̂. -- თეთრღ' ე̄სერ დე̄მის ჰო̈დი. -- ჲაღო, მა̈ჲ ესერ ხაკუ? -- მა̈ჲ ესერ-ი მიჩ ესერ არშუ̂ილ ხა̈̄ზ, ეჯა ჩუ̄უ̂ ესცუ̂ირ ი რა̈ჭუ̂ს ესერ ქა ლახუ̂ედნე. -- დი̄ნად ალა გუნ ა̈დუ̂ა̈შგდე, მარე უ̂ეშგიმპილს იშგენ მა̄მგუ̂ეშ ოთჩა̈დ სგუ̂ებდ ი ჩუ ლეცუ̂რე ხა̄დ. დი̄ნად რა̈ჭუ̂ ჟ'ანკულთხნე (15) ი ეჯჟი̄ნ ადჲე ქორთე. ლჷკილ ლარდაისგა ჩუ̂ათბეხ. აშუ̂მე მურჭუ̄ლი̄დ სტუ̂ი̄რს, ალა რა̈ჭუ̂ს ქა ხესმი, მარე მა̈ჲ ჩუ̂ემინას: ლუკულთხა̈ნ ლი ლჷკილ ლარდაისგა ი ქა ლა̄ზ დე̄მთე ხა̄რ.</p>
      <p>უ̂ეშგინპილი დრო̈უ̂ ერ ანჴა̈დ, ეჩქა მურჭუ̄ლი̄დ ჟ'ა̈ნმა̄რა̈̄ნ, სგა̄ჩა̈დ ხელწიფი ჰა̈ზუ̂თე̄სგა, რა̈შს ჟი ხასგურდ' ე̄ჯჟი. ალას დი̄ნა ქა ხეწა̈დ (20) ი ჩუ̂ათირ, მე̄უ̂არ ლახლატჷნ, ჟ'აჩა̈დ ლჷკილ ლარდათე, ჩუ̂ადკარე ი რა̈ჭუ̂ ჟ'ანფუშდუ̄რე. მურჭუ̄ლი̄დდ ლაჲშჷმე სტუ̂ი̄რ ი რა̈ჭუ̂დ ეშ წუ̂ისდ ა̈ნკიდ ყო̄რქა. მურჭუ̄ლი̄დ რა̈ჭუ̂ა̈ლ მა̈გ სგა ლახბა̈რჲე. ხელწიფდ მიჩა ლიხჷლწიფ ალას ოთმა̈ზრე.</p>
      <p>ხოჩა ლირდე-ლიზგ' ა̈̄დჴიდხ ი ლჷმზჷრე̄უ̂ ხიშდ.</p>
    </body>
  </text>
</TEI>
