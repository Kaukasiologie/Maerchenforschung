<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">111. სემი ლახუ̂ბა ი მინე ხაზა̈ინ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Manana</forename>
       <surname>Tandashvili</surname>
      </persName>
     </name>
     <idno type="orcid" corresp="https://orcid.org/0009-0005-7812-9124">0009-0005-7812-9124</idno>
    </editor>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Rusudan</forename>
       <surname>Ioseliani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Ketevan</forename>
       <surname>Margiani</surname>
      </persName>
     </name>
     <idno type="orcid" corresp="https://orcid.org/0009-0008-6895-6005">0009-0008-6895-6005</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto1/spto1.htm">TITUS</ref>
     <title xml:lang="kat">სვანური პროზაული ტექსტები. I ბალსზემოური კილო. ტექსტები შეკრიბეს ა. შანიძემ და ვ. თოფურიამ[Svanuri ṗrozauli ṭeksṭebi, I: Balszemouri ḳilo.
Ṭeksṭebi šeḳribes A. Šaniʒem da V. Topuriam (Masalebi kartvelur enata šesc̣avlisatvis, I)]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <pubPlace>თბილისი</pubPlace>
     <publisher>საქართველოს მეცნიერებათა აკადემიის გამომცემლობა</publisher>
     <date when="1929">1939</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html">Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia Municipality</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_563">
    <body>
      <head>111. სემი ლახუ̂ბა ი მინე ხაზა̈ინ</head>
      <p>ლჷმზჷრეუ̂ ხიშდ [ი] სემი ლახუ̂ბა. ალ სემი ლახუ̂ბა ლიხ ღა̈რიბ. ანჷ̄გა̈ნ ეშხუ̂ი მაშე̄ნე მუხუ̂ბე ი აჩა̈დ. ჯო̈̄დია შუკუ̂ისგა ჩესხუ̂ი̄დ ეშხუ̂ი მა̄რე ი ხა̈̄ქუ̂: -- ჟიუ̂ ესერ ა̈თდია̄ნა̈̄ნ მიჩ! (10) -- ეზა̈რ ესერ, იმ ესერ ხაჰუ̂დი (|| ჰაჰუ̂დი)?-- ჯა ესერ ლაჰედნე მიჩა ჯუ̂ეგი ხჷნსგა̄მ.-- ხოჩამდ ესერ ესჷლდეღი.</p>
      <p>აჩა̈დხ სერ ალჲა̈რ ეჯ მა̄რე̄მი ქორთე. ა̈რი ალა ამეჩუ. ეშხუ̂ი ზა̈ჲ ქ' ე̄რ ადზჷგრე, ეჩქას ხაშგუ̂მინ ალ ჭყინტდ მიჩა ქირა̈ჲ. მა̄რემ ლახტიხ: (15) "ჲაღო ესერ, მჷხა̈რ ჟიუ̂ ესჷლდეღა̈̄ნ ი მჷხა̈რ ბა̄ზი ესერ ჩა̈დყუ̂ილეხ ჯო̈გს". ანჴა̈დ ალა მე̄რმა ლადეღ, ესსიპდა თხე̄რად ი სგო̄ხშგა̈ბ ჯო̈გს ი ალ მჷლდეღს ეშხუ̂ი დაჴჷლ დე̄სა ლა̈ხსა̈დ. ალ მა̄რემ მამაგუ̂ეშ ლახუ̂ემ. აჩა̈დ ამჟი ალ ჭყინტ ცა̈რიელდ ა̈გითე. მიჩა ლახუ̂ბა ტჷტ ლჷჩხრიკაჟი სგურხ.</p>
      <p>(20) ათხე აჩა̈დ მე̄რმე მუხუ̂ბე: "ჲაღო როქ, ათხე გომნი̄ ამჟი ჰა̈რიდ ა̈ნტხენი". ესღრი, ესღრი ი სგა̄დ ლახხუ̂ი̄დ ალ მა̄რე, ხედუ̂ა̈̄ჲდ ერე მიჩა მუხუ̂ბა ოთღორუ̂ე. ჟი̄დ ა̈თრიგუ̂ა̈̄ნ ეჯჟი იმუ̂ჲა̈̄ჟინ სგუ̂ებნე მუხუ̂ბა. ქა̄დ ადზჷგრე ამნემ ეშხუ̂ი ზა̈ჲ. უ̂ეშგიმპილს ამნემი ეჯჟი ხაშგუ̂მინ. ალ მა̄რემ ამჟი̄დ ჩუ̂ემინ: თხე̄რად ესსიპდა ი ჯო̈გ მა̈გ ჩოთფხიჟ. (25) ალ ჭყინტ აჯაღჷდ ხეშგუ̂ემ მიჩა ქირა̈ჲს, მარე ალ მა̄რა ოთჩა̈დ: "მიჩა ჯო̈გ როქ ლეჟა ოთზჷზა-ჲა (|| ჰა) ლექუ̂ა, ეჩი̄შ როქ მა̄მაგუ̂ეშ ოხუ̂მეჴრა". ატა̈ხ ღალ ალა უ̂ეშგდ, სგა̄ჩა̈დ მიჩა ლახუ̂ბათეჲსგა. ალჲა̈რს ლეზუ̂ებ მა̄მაგუ̂ეშ ხუღუ̂ახ, იცუ̂დილა̈̄ლხ ამჟი.</p>
      <p>ათხე ა̈დფა̈შუ̂დ მაჰუ̂რე̄ნა მუხუ̂ბად: "ჲაღო როქ, ჯა გომნი̄ ამჟინ (30) ჰა̈რიდ ა̈ნტხენი". აჩა̈დ ალ მა̄რე, ჯო̈̄დია შუკუ̂ისგა ლახხუ̂ი̄დ ეშხუ̂ი ქრისდია̈ნ მა̄რე, ხეჭუ̂დიე̄ლ ალა: "იმაუ̂ როქ ესღრი ჯა, ჭყინტ?" ამნემ ლახტიხ: "იმაუ̂ როქუ̂-ი ლა̈დია̄ნათე!" ალ მა̄რემ ლახტიხ: -- ხედუ̂ა̈̄ჲ ერე სგა ლახხუ̂ი̄დს მიჩ როქ (ხოლა მა̄რე), ეჯა როქ ხაყლე მიჩ ლიქრა̈ჲს. ეჩის როქ ჟიუ̂ ა̈თრიგუ̂ა̈̄ნ ჯა, მარე ეჯა როქ ლი გუდმეცა̈ლ. (35) ანჴა̈დ[უ] როქ ჯა, უ̂ოშუ̂ა̈̄ჲდ ლე̄თ ეჩეჩუ̄ნ ახა̈̄დს, ეჩშელდ წამსუ როქ ასკრა ი ლაბა̈მს[უ] აშდრა̈ნდა. უ̂ეშგიმპილს, შომუ̂ა̈̄ჲ როქ ერე ზა̈ჲ <pb n="224"/> ქა̄დზჷგრას, ეჩქას როქ მიჩა ჯო̈გ მა̈გ ჩუ̄[უ̂] ათბე, ჯა როქ ნე̄სგაისგაუ̂ ესჷ̄გა̈ნ, ხოშა ტყენ შუნუ ლა̄ჲე. შომუ̂ა̈̄ჲ როქ ერე ეჯა სგო̄ხშგებს, ეჩქას ქაუ̂ როქ ა̈თღუ̂ა̈ჭ, ჟიუ̂ როქ ხაჴიდ ეჩას!</p>
      <p>ათხე ალ ჭყინტდ ქა̄დზჷგრე ზა̈ჲ, ხაშგუ̂მინ ამნემ ჯუ̂ეგი ხჷნსგა. ალ (5) მა̄რემ ლახტიხ: "ჲაღო როქ, ეშხუ̂ი ლადეღ ჟიუ̂ ესჷლდეღა̈̄ნ, ეჩქას როქ ქა ლაჰედნე ჯუ̂ეგი ხჷნსგა̄მ". ალ ჭყინტ ანჴა̈დ ი ჯუ̂ეგ მა̈გ ჩათბე, ჯა ჩესჷ̄გა̈ნ ნე̄სგაისგა. მიჩა ხაზა̈ინ თხე̄რად ესსიპდა ი სგო̄ხშგა̈ბ ჯო̈გს, მარე ალჲა̈რ მა̈გ ჩუ ხა̈̄ბხ ი დეშმა ხაყერ. ჟი ლა̄პა̈რ ალ ჭყინტ ი ქა̈̄თღუ̂ა̈ჭ, ოხსიპე ტყენ ი ხაჴიდ მიჩა ხაზა̈ინს თხუმ. ჟ'ესცუ̂ირ ალა (10) ამეჩუ ი ხეჴჷ̄რა̈̄ლ: "მა̈დილ[უ] როქ ხე̄რა, ჩუ როქ ნჷმაუ̂ ადგა̈რ ი მიჩა ჯო̈გს როქ ჩი̄ ქა ხაჰუ̂დი ი მიჩ როქ მა̈̄ჲ ხოხა(ლ), ამისი ჟი ხათუ̂რი". ანჴა̈დ ალ ჭყინტ ი ჩუ მა̄მა ადგა̈რ. ათხე ეჯ მა̄რე მა̄რად ესსიპდა ი ხაკუ ამი ჟი ლითუ̂რი. ანჴა̈დ ალ ჭყინტ, ჯო̈გ ა̈გით' ა̄დზჷზე ი ჯა ლახა̄დ ამი ლათუ̂ერს. ანჴა̈დ მიჩა ხაზა̈ინ ი სემი საჯენ ზექი ხორეუ̂ (15) ადგე ი ალ ჭყინტ ჩუქუ̂ა̄ნ ოთნა̈ხ. ამის ათბიდ ეშხუ̂ი ფუთ ნა̈უ̂თ, უ̂ეშგიმპილს ჟი ლახბიდნე ი ჩა̈შიხ. უ̂ეშგიმპილს ლოხფუ̈̄ლ ხაზა̈ინდ ი ჟი ლა̄პა̈რ ეჯ ჭყინტ, ხედუ̂ა̈̄ჲ ერე მიჯნემ ჩა̈შიხ. ლა̈ხჭუ̂ედდა ხაზა̈ინ: -- ოხთო̄ნა როქ მა? -- ადუ როქ, ეჯა როქუ̂ი ჟ'ოხთო̄ნა, მიჩ მა̈̄ჲ ხახლე̄ნა, ეშხუ̂ი როქ აჯაღ მეტჷდ ოხთო̄ნა!</p>
      <p>(20) ანჷ̄გა̈ნ ათხე ალ ჭყინტ ი აჩა̈დ მიჩა ლახუ̂ბათე. ამეჩუ ალჲა̈რს მიჩა ნაზჷზ ჯო̈გ ხეშთხა̈̄ლხ. ჯა ა̈გითე აჩა̈დ, ეჩქას მიჩა ლახუ̂ბას ქა ხა̈̄ქუ̂: "მიჩ როქ ეზა̈რ ლეთუ̂რი ოხთო̄ნა: ათხე როქ ჯა ესსიპი ხოჩამ ყუ̂ა̈რილდ, ჰაკუ̂ა̈დ როქ ხე̄რი უ̂ოქუ̂რა̈შ ი ფაფალი ეჯჟი. ადჲეხუ როქ ლაჰედთე. იმუ̂ა̈̄ჲ ა̈გის როქ მიჩ მურსგუ̂ენ თანჩუ ქიმ ოხუ̂ე̄ზდე̄დს ი (25) მურსგუ̂ენ ჭიშხშუ̂ ა̈ფხრიჭუ̂დე̄დს, ეჩეჩუ როქ ნოსაუ̂ აჰედხ". აჩა̈დხ ალჲა̈რ ი ალ ჩა̈̄ჟი ადჲეხ. ხეღუ̂ჭარა̈̄ლხ მა̈გ, მარე ქა დე̄მე აჰედხ. აჩა̈დხ ალ მა̄რათე. სგა ლახხუ̂ი̄დხ ალ მა̄რა, ხედუ̂ა̈̄ჲხა̈ნ მიჯნემ ალ გუ̂ეშ ა̈ნთო̄ნე ი ლოხბინე ამნემ ლიღუ̂ჭარა̈̄ლ: "მა̈ზუმუ̂ა̈̄ჲ როქ ხეკუ̂დიხ, ეჯზუმს როქ ხაჰუ̂დი". ალ ჩა̈̄ჟს მურსგუ̂ენ თანჩუ ქიმ ოხო̄ზი ი მურსგუ̂ენ (30) ჭიშხშუ̂ ა̈ფხრიჭუ̂ი, მარე ამნემ ეში̄ მა̄დ ახკიდ ჰაჯ ი ჩათყიდხ ალას. სგა̄დგენე ალ მა̄რემ ჩეი̄ ბაგთე ი ხა̈̄ქუ̂ მიჩა მეზუ̂ბელა̈რს: "მიჩა̈შთეუ̂ როქ ანჴა̈დხ, მა̈გუ̂ა̈რ როქ ლეყდი ოხყიდა!" ჩადკარე ბაგა̈ ყო̄რ, ლახსინჯუ̂ეხ მეზუ̂ბელა̈რდ ალ ყუ̂ა̈რილს ი ჩა̈დჷმბაჟა̈̄ნხ: ალ ყუ̂ა̈რილ ესსიპდა შდუგუ̂დ, ქა̄ნსკინე ყო̄რქა. მიჩა ხაზა̈ინ ესსიპდა ციცუ̂დ, (35) ხერმინა̈̄ლ ალას. უ̂ოდემჩიქად ჟი ირმი, ეჩქად ალ ჭყინტ ესსიპდა კუ̂ინჩდ, მიჩა ხაზა̈ინ ესსიპდა შაუ̂რდენდ, ხეღუ̂ჭინა̈̄ლ. უ̂ოდემჩიქად ჟი ირმი, ალ ჭყინტ ესსიპდა კალმახდ, სგა̄დსკინე ლჷცთეჲსგა; მიჩა ხაზა̈ინ ესსიპდა ბა̈დდ, იკჷლმა̈ხი, იკჷლმა̈ხი. უ̂ოდემჩიქად კალმახს ჟი <pb n="225"/> ირმი, [ეჩქად] ქა̄ნსკინე ამნემ რიყთექა ი კუ̂ინჩდ ესსიპდა, ხაზა̈ინ შაუ̂რდენდ ესსიპდა, ხეღუ̂ჭინა̈̄ლ, ხეღუ̂ჭინა̈̄ლ. უ̂ოდემჩიქად ჟი ირმი, ეჩქად სგა̄დსკინე ლაჴუ̂რაისგა, ალ ჭყინტ ნე̄სყად ესსიპდა, ხაზა̈ინ ქიპდ ესსიპდა ი ქა ლა̈ხცუუ̂ა̈̄ნ კუ̂ირწქა. ალ ნე̄სყად სგა̄დსკინე ლემასგუ̂თეჲსგა, (5) ჯა ქა̄ჩა̈დ ეჩხა̈ნთე ი მიჩა ხაზა̈ინ, ქიპ, ჩუ̂ა̈დშიხა̈̄ნ. მიჩა ხაზა̈ინა̈შ ცხოუ̂რება მა̈გ მიჩ ესსა̈დ ი ლჷმზჷრე̄უ̂ ხი.</p>
    </body>
  </text>
</TEI>
