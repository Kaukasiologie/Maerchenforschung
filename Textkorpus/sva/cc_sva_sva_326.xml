<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">241. მუ ი მიჩა გეზლირ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Iza</forename>
       <surname>Chantladze</surname>
      </persName>
     </name>
     <idno type="orcid" corresp="https://orcid.org/0000-0003-3670-6569">0000-0003-3670-6569</idno>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project "Caucasian narratives in the discourse of comparative fairy tale research"</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/sc/sc.htm">TITUS</ref>
     <title xml:lang="kat">სვანური ენის ქრესტომათია. ტექსტები შეკრიბეს ა. შანიძემ, მ. ქალდანმა და ზ. ჭუმბურიძემ [Svanuri enis kresṭomatia. Ṭeksṭebi šeḳribes A. Šaniʒem, M. Kaldanma da Z. Č̣umburiʒem]</title>
     <author>
      <name>
       <persName>
        <forename>Akaki</forename>
        <surname>Shanidze</surname>
       </persName>
      </name>
      <idno type="gnd" corresp="https://d-nb.info/gnd/119042800">119042800</idno>
     </author>
     <author>
      <name>
       <persName>
        <forename>Zurab</forename>
        <surname>Chumburidze</surname>
       </persName>
      </name>
      <idno type="gnd" corresp="https://d-nb.info/gnd/103508031">103508031</idno>
     </author>
     <author>
      <name>
       <persName>
        <forename>M.</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>თბილისის უნივერსიტეტის გამომცემლობა</publisher>
     <date when="1978">1978</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
     <country ref="https://www.geonames.org/614540/georgia.html">Georgia</country>
     <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
     <district ref="https://www.geonames.org/612985/mestia-municipality.html">Mestia</district>
     <settlement/>
    </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865543/samegrelo-zemo-svanetis-mkhare.html"> Samegrelo and Zemo Svaneti</region>
       <district ref="https://www.geonames.org/612985/mestia-municipality.html">Mestia</district>
       <settlement/>
      </placeName>
     </birth>
    </person>
    <person role="researcher">
     <persName>
      <forename/>
      <surname/>
     </persName>
     <idno/>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_326">
    <body>
      <head>241. მუ ი მიჩა გეზლირ</head>
      <p>ლჷმა̈რდ ეშვი მა̈რე. ხა̈რდენა სემი დინა-გეზლირ. აშვ ლა̈დეღ მუ ლექერთ ამჩედ. ლექერდ ისგ'ოდდა (||ოთდა) ლელქერი ი ჯი ქორთ' ომტეხ. ნებოზს <pb n="220"/> მიჩა ხოშა დინა-გეზალღ ხოქვა: "ლექერთ' ესეროვ აჩა̈დ!" ეჯი მოდ ომჩედ. დეი ნენსგა̈შ ომჩედ. ეჩქანღვე ხოქვა ხოხვრა (||მაჰენ) დინა-გეზალდ: .,ლექერთ' ესეროვ აჩად!" ჯი ომჩედ ლექერთე. ყორ ისგ'ოტკარა, ეჩქას ლექერს ლისიპ ჩ'ოთგენა. სგ'ომჩედ ი ხა̈წდა ხოშა ჰერწემს. დინას ატყავნინა. ეჩქას ჰერწემს ხოქვა: (5) "ჲახვო ესეროვ ოთჴერივ ი ქა ესერ ხა̈ლქერნე". დინას იმედ ხოქვა ი ჰერწემს ოთჴერნა მიჩა ქორთე. შუკვს ელმა̈ზხ. ეჩქას ჰერწემს ქ'ოთშყვიჟა ქა̈მშხენიშ ტუფ ი ხოჩა ბეფშდ ელსიპელი. ბეფშ ხა̈შჷურანნა შუკვჟი დინას: "მიჩა სერ დი ლახ ხატულიდეს: "სა̈ჲნა̈რ ესეროვ ჩვადკუშურე, ეჩქას ჯჲოვ ქ'აშყვდელივ. ყერბ ესერ ნომოვ ადჯელვე, ეჯჲესერ ხექეს. ეჩქას ჯინემ ქ'ოვ ადჯელვე". დინა ჩიგვაშვ ამჟი (10) ლჷმჩემ. ბეფშიშ დის სურუ ხა̈ლტენა მიჩა თელღჷრა. ეჯჲა̈რს ახთავენახ ნაღვჟუგეზალ. აშვ თეუნღვე დინა ი მიჩა ჭა̈შ ომჩედხ დინა̈შ ქორთე ლჷჩინჩვილდ. დინა̈შ ხოშა ვიდოს ლახლატა მიჩა ჩიჟე. ეჯჲა̈რ ლავდილა უშხვა̈რ სურუს ხა̈ჯონახ. ღეშდ ოლმა̈ზხ. ეჩქას მიჩა ვიდილს ქოხბჷრდაგა. შუკვლისგა ხა̈გნენა ხოშა სანაფ. ეჯის ხა̈შნენა სანფა̈რ. ხოშა ვიდილს ხოქვა ხოხვრა ვიდილდ: "ჟ'ესეროვ ა̈ტკარჩხან (15) სანაფს!" ეჯი დეშ ელმა̈ზ, მარე ძალოშვ ჟ'ოდგენა ხოხვრა ვიდილ სანაფთეჟი. ეჯი მარაურდ ჩუ დეშ ტეხნივ. ჭა̈შ ეჩქად თხუმ ელმა̈ზლი. ხოშა დინას მიჩა ვიდლა̈შ ჩინჩვილ ჟი ლოხჭჷთხა ი მიჩა ვიდილ სანაფჟი ჩ'ოთცვირა. ეჯჟი ომჩედ ი სგა ლაჰია მიჩა ვიდლა̈შ ჭა̈შს. ეჯის ხა̈ხლენა მიჩა ჲეხვ ი ლახჭედნა: "მიჩა 'სერ ვიდილ მომდენელი?" ეჯის ესვცადა. "ღეშდ ესერ ომტეხ". ხოხვრა დინას ლოხბინა სანაფჟი (20) ლიგვნი ი ქიმდ გარ ომფეშგელი. შომა̈ ეჯჲა̈რ ქორთ' აჩა̈დხ, ეჩქას ბეფშიშ დი ხა̈ტულინა დინას: "სა̈ჲნა̈რ ესეროვ ჩვატკუშურე!". ეჩქას დინას ტკისდ ჩ'ოთკუშურა. ეჯჲა̈რს ხა̈მბჟენახ: "ათხელდ ესერ ამგვა̈რ ხოჩა ლჷმა̈რ, ათხ'ესერ იმღა ლი ამჟი?." მინე ნაღვჟურ-ჷეზალს ჟ'ოხცხა, ეჩქას ლალდაღთე ოთთონახ. ეჯი ბეფშილდ ადდენა (||ათდენა) სანაფს. ეჯი ხოჩა თოლა̈შ სანაფ ლჷმა̈რ. ბეფშილდს (25) ეჩხენქა აშხალ ოხკვიშა ი ლა̈შეა̈ინა̈რილ ოხსყა. ლჷმშჷმნელი, ეჩქას ლა̈შეპინა̈რილ ხაცადუნა: "ნემ ესეროვ იგვნი, ჯჲესერ მიჩა დი ლი". ბეფშილდს ხა̈მბჟენა ი ქორთ'ოთხია. ქორს ეჯი დინა გუდ ომჴედ ი ჩ'ოთშდუღვა გიმჩუ ეჯი ლა̈შეპინა̈რილ. აშვ ხანუნღვე ეჩეჟი ახგენა ხოშა სანაფ. ეჯი სანაფ სურუ ხა̈ლტენა დინა̈შ ჭა̈შს. ლეთშვ ეჩა ჩუქა ლუმყვინა̈ლ ლი. შომა̈ ჩუ ლუმყვინა̈ლ ლი, ეჩქას სანფა̈შ (30) აშხლა̈რ ჟი ხა̈ქვმოლნახ ბეფშს. ეჯი მიჩა ჲეხვს ხა̈ხჷრენა ი ლეგლირდე ლოხმიზზა: "ეჯი ესერ სანაფს ჟი დემ ანქა̈ჩნეხ (||ანქჩინეხ), ჯი ესერ ჩუ იდგა̈რი". ეჯჲა̈რს მოდ ოხქაჩახ. ეჩქას მიჩ ჟ'ოხქაჩა. ეჩქანღვე ბეფშიშ დის ეჯი სანფა̈შ ნა̈თ ქორთე ოხჴიდა ი კასრულდ ესვლაფრა. შომა̈ მინ ქორს და̈რ ლჷმა̈რდხ, ეჩქას ნა̈თ, სანაფჟი ოლჰინელი, ეჯი დინად ლჷმსიპოლნელი ი ქორს ჟი ლჷმდაწყვნელი ჩიგვაშვ. (35) ალი ეჯჲა̈რს ხა̈მბჟენახ. აშვ ლა̈დეღ დადას ჩვესვდარჯა ი ნა̈თ დინად ელსიპლი ი ლიდაწყე ლოხბინა: ეჩქას ისგ'ომჩედ დადა ი სგა ხოფხჭა დინად ი მოდ' ოთფიშედა. ეჩქას დინას ლოხბირ ლიმბა̈ვ ი ქოხუმბავა მა̈გთან. ეჩქას დადა გუდ ომჴედ, ერე ეჯი დინა ა̈ნი დინა̈შ ვიდილ ლჷმა̈რ. ბეფშსი ჩ'ოთთჷრა ა̈ნი (||ა̈ლი) დინა. მიჩა მა̈ნკვიშ ჲეხვ. მა̈გთან ჩ'ოთცხირახ, ეჩქას ხოშა ვიდილ ჩაჟვემ ჰა̈კედდ (40) ლოხბახ ი ჩა̈ჟ ქ'ოთფიშვდახ ეჯჟი. ეჯი დინა ჩ'ოლდაგა̈რ. ეჩქანღვე ეჯჲა̈რს ქეიფ ხოჩვმინახ ი ხოჩამდ ლჷმზიგლიხ.</p>
      <p>მარგო ჭკადუა. ჯორკვარი. მ.ქალდანი. 4.იხ.1962 წ.</p>
    </body>
  </text>
</TEI>
