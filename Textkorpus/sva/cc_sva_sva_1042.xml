<?xml version='1.0' encoding='UTF-8'?>
<TEI>
  <teiHeader>
  <fileDesc>
   <titleStmt>
    <title xml:lang="sva">213. აბელხანჯარ</title>
    <author>
     <name>
      <persName>
       <forename>Jost</forename>
       <surname>Gippert</surname>
      </persName>
     </name>
     <idno type="gnd" corresp="https://d-nb.info/gnd/109337409">109337409</idno>
    </author>
    <editor>
     <name>
      <persName>
       <forename>Tariel</forename>
       <surname>Putkaradze</surname>
      </persName>
     </name>
     <idno type="orcid" corresp="https://orcid.org/0000-0002-3946-000X">0000-0002-3946-000X</idno>
    </editor>
    <editor>
     <name>
      <persName>
       <forename>Malkhaz</forename>
       <surname>Dograshvili</surname>
      </persName>
     </name>
    </editor>
    <editor>
     <name>
      <persName>
       <forename>Ketevan</forename>
       <surname>Bakradze</surname>
      </persName>
     </name>
    </editor>
    <editor>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
     <idno type="gnd" corresp="https://d-nb.info/gnd/133557154">133557154</idno>
    </editor>
    <respStmt>
     <resp>Annotated according to the ATU system</resp>
     <name>
      <persName>
       <forename>Elguja</forename>
       <surname>Dadunashvili</surname>
      </persName>
     </name>
    <idno type="gnd" corresp="https://d-nb.info/gnd/133557154">133557154</idno>
    </respStmt>
   </titleStmt>
   <publicationStmt>
    <publisher>
     <name key="gnd:4028557-1">Institute of Slavic and Caucasus Studies. Friedrich Schiller University Jena</name>
    </publisher>
    <pubPlace>
     <genName corresp="https://www.geonames.org/2895044/jena.html">Jena</genName>
    </pubPlace>
    <date>2024</date>
    <distributor>
     <addName>DFG project “Caucasian narratives in the discourse of comparative fairy tale research”</addName>
     <ref target="https://github.com/edadunashvili">Software und Texte</ref>
    </distributor>
    <availability>
     <p>
      <ref target="https://creativecommons.org/licenses/by/4.0/">CC BY</ref>
     </p>
    </availability>
   </publicationStmt>
   <sourceDesc>
    <bibl type="digitalSource">
     <ref target="https://titus.uni-frankfurt.de/texte/etca/cauc/svan/spto2/spto2.htm">TITUS</ref>
     <title xml:lang="kat">სვანური პროზაული ტექსტები. III ლენტეხური კილო. ტექსტები შეკრიბეს და რედაქცია გაუკეთეს ვ. თოფურიამ და მ. ქალდანმა. მასალები ქართველურ ენათა შესწავლისათვის IV. [Svanuri ṗrozauli ṭeksṭebi, III: Lenṭexuri ḳilo.Ṭeksṭebi šeḳribes da redakcia gauḳetes V. Topuriam da M. Kaldanma. Masalebi kartvelur enata šesc̣avlisatvis, IV.] </title>
     <author>
      <name>
       <persName>
        <forename>Ali</forename>
        <surname>Davitiani</surname>
       </persName>
      </name>
     </author>
     <author>
      <name>
       <persName>
        <forename>Varlam</forename>
        <surname>Topuria</surname>
       </persName>
      </name>
      <idno type="gnd" corresp="https://d-nb.info/gnd/103711473">103711473</idno>
     </author>
     <author>
      <name>
       <persName>
        <forename>Maksime</forename>
        <surname>Kaldani</surname>
       </persName>
      </name>
     </author>
     <pubPlace>თბილისი</pubPlace>
     <publisher>გამომცემლობა "მეცნიერება"</publisher>
     <date when="1967">1967</date>
    </bibl>
   </sourceDesc>
  </fileDesc>
  <profileDesc>
   <langUsage>
    <language ident="sva">
     <index indexName="iso639-3"/>
     <ref target="http://www-01.sil.org/iso639-3/codes.asp"/>
    </language>
   </langUsage>
   <textClass>
    <keywords>
     <term type="writingSystem">utf-8</term>
    </keywords>
    <keywords scheme="http://uri.gbv.de/terminology/bk/">
     <term ref="http://uri.gbv.de/terminology/bk/18.92" key="18.92">Sonstige asiatische Sprachen und Literaturen</term>
     <term ref="http://uri.gbv.de/terminology/bk/17.97" key="17.97">Texte eines einzelnen Autors</term>
    </keywords>
    <keywords scheme="http://textgrid.info/namespaces/metadata/core/2010#genre">
     <term>prose</term>
    </keywords>
    <keywords scheme="https://d-nb.info/gnd/">
     <term ref="http://d-nb.info/gnd/4136947-6" xml:lang="de">Volkserzählung</term>
    </keywords>
    <keywords scheme="http://www.folklore.uni-jena.de/?content=attribut_a">
     <list>
      <item/>
     </list>
    </keywords>
    <keywords scheme="http://www.folklore.uni-jena.de/?content=attribut_c">
     <list>
      <item><ref target="https://github.com/Kaukasiologie/Maerchenforschung/blob/main/Annotation/">Motiv-Index im GitHub-Repository ansehen</ref></item>
     </list>
    </keywords>
    <keywords scheme="http://www.folklore.uni-jena.de/?content=vorurteile">
     <list>
      <item/>
     </list>
    </keywords>
   </textClass>
   <creation>
    <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865542/racha-lechkhumi-and-kvemo-svaneti.html">Racha-Lechkhumi and Kvemo-Svaneti</region>
       <district ref="https://www.geonames.org/613225/lentekhi-municipality.html">Lentekhi-Municipality</district>
       <settlement/>
      </placeName>
    <date/>
   </creation>
   <particDesc>
    <person role="speaker">
     <persName>
      <forename/>
      <surname/>
     </persName>
     <age/>
     <birth>
      <date/>
      <placeName>
       <country ref="https://www.geonames.org/614540/georgia.html">Georgia</country>
       <region ref="https://www.geonames.org/865542/racha-lechkhumi-and-kvemo-svaneti.html">Racha-Lechkhumi and Kvemo-Svaneti</region>
       <district ref="https://www.geonames.org/613225/lentekhi-municipality.html">Lentekhi-Municipality</district>
       <settlement/>
      </placeName>
     </birth>
    </person>
    <person role="researcher">
     <name>
      <persName>
       <forename/>
       <surname/>
      </persName>
     </name>
    </person>
   </particDesc>
  </profileDesc>
  <revisionDesc>
   <listChange>
    <change/>
    <change/>
   </listChange>
  </revisionDesc>
 </teiHeader>
  <text xml:id="cc_sva_sva_1042">
    <body>
      <head>213. აბელხანჯარ</head>
      <p>ლჷმა̈რდელიხ ეშხუ ჲეხვ-ჭა̈შ. მა̈დ ლახავოდახ გეზალ. ღვაჟმარე თხუმე ლადგა̈რიხო ალსჷმა̈ზლი. ლახახვია ეშხუ მარე. ეჩის ხოქვა: -- იმოხ ლოქ ასხრი?</p>
      <p>(5)ეჩის ქა მა̈დ ლახოკვიშა. -- მიჩ ჩუ ლოქ ხოხალ ჯე იმოხ ლოქ ღენ ასხრი.</p>
      <p>ი ქა ლახოვოდა ეშხუ ვისკვ. -- ალე ჩუ ლოქუ აქუცის, ეშხუ მიჯემდ ლოქუ ლალემეს ი მერბე მიჩა ჲეხვდ.</p>
      <p>ალეს, გაცხა̈დ, ამჟი ხოჩომნა ი ქა ლახავოდახ ჭყინტ. ეჲ ჟ'ახოპრისტუნახ (10)ეშხუ მარემიშვდ. ეჲს ეჩა̈შვდ ასოჟა̈ხნა აბელხანჯარ ი ქა ლახოვოდა ეჩა̈შვდ ხანჯა̈რ. ეჩეჟი ხახატავენა დენა. მიჩა პა̈პის ხოქვა, ერე: -- ვოდ ერე ლოქ ალ დენა ა̈ნთხას, ეჩქად ნომა ლოქუ ა̈დჲეხვენს.</p>
      <p>ჟ'ალცხელი ალ ჭყინტ ი ხოქვა მიჩა დიეშვდ: -- მა̈ხე ლერექვა̈ლ (15)ლოქუ ლამო ი ეშხუ ხოჩა ჩა̈ჟ.</p>
      <p>ქა ლახოვოდა მიჩა დის მა̈ხე ლერექვა̈ლ ი ხოჩა ჩა̈ჟ. ჟი ლახასკურა ი ა̈მეჩედ დენა̈ჲ ლა̈თხელიხო. ა̈მეჩედ ი ჟ'ათალაკა ეშხუ დენას. ეჲ ლჷმა̈რ რუკაპი გეზალ. ჭყინტს ჟი ლახოჩიშა: -- ჯე დაჩვირ ლოქ ი ჯე ჯუმილ!</p>
      <p>(20)რუკაპს ხოქვა: -- ავე მიჩ ლოქ ერ დენა ხაკუ, ეჩა̈შმოყ ქცერწილ ლოქ ლი. ეჩოხ ეშხუ ზა̈ჲა̈ ლეზი ლოქ ხოზი, მარე ჯე ლოქ ლახინე ეშხუ რა̈შვხ, ერე ეშხუ საათისა ლოქ აჩეს ეჩოხ.</p>
      <p>ა̈მეჩედ ალ ჭყინტ ეჲ დენა̈შხო. ეჩეჩუ, გაცხა̈დ, ქვერწილ ლჷმა̈რელი. ალე ჩვალსკურელი ი ეჯჟი ვოფა̈რ ლჷმა̈რელი, ერე ლემესკშალ (25)ახაზნენა ვიშკვ ლეჟა კვა̈მ. მიჩა ლეჲხურის მა̈დ ხა̈კვედა მერბე ჭყინტხო ლიწვილა̈ლ. ეჲ დენას ხოქვა მიჩა მუეშვდ: -- ქა ლოქუ ასაზელალნას კალისა.</p>
      <p>ეჲ დენა ჩვა̈მეჴედ ძირხო. ხა̈წედა ალ ჭყინტს ი ლემესკ ლახახალა. სკა ლოქ ადასკინი ამოხოჲსა. ალე ეჲ ჭყინტ ლემა̈რელი. (30)ლალსკიდნელჲ ეჲ ჭყინტ, ხანჯა̈რჟი ერ ხახატავენა, ეჲ დენა ლჷმა̈რ ეჯი. ალ ჭყინტ ი ალ დენა ჟ'ა̈მეჩვდლიხ ქორხო ი ალ მექვერწილ ჩვახოშიდახ ი ჩვალჲეხვჭა̈შელიხ ალმინ. მერბე მექვერწილს ახორექვახ ეშხუ მარე ხოლამდ. ვითამ მათხოვა̈რ ლოქ ლი. ეჲ მათხოვა̈რ ჟ'ა̈მეჩედე ეჲმინეშხო. მათხოვა̈რს ხოშკომნა, ერე: -- ეშხუ მზესუმზირა (35)ლოქ ლახომეხ.</p>
      <p>ეჲმინს ქა ლახოვოდახ მზესუმზირა. ეჩანღო ხოშკომნა აბელხანჯარცა̈ხენ ლიყვნა̈ლ. ლახაჟირნახ ი ჩვათოყვინახ ეჲ ჭყინტცა̈ხენ. ეჲს ეჲ ლეთ ქათოქვითა ხანჯა̈რ ი ეჩქა ჩვალდაგა̈რ ეჲ ჭყინტ. ალ <pb n="252"/>  მათხოვა̈რ ა̈მეჩედ ი ხანჯა̈რ სკათოკვარა ძუღვახოჲსა. ძინა̈რს ჟ'ალგენელი მიჩა ჲეხვ, ალე ჩიქე მა̈დ ალგენელი. ალმინს ხახალახ: -- ხა̈გედი ლოქ მჷრეს.</p>
      <p>ლალსკიდნელიხ ი ალე ლჷდგა̈რ ლჷმა̈რ ი ხანჯა̈რ დესა ხა̈ვენა. (5)გუდ ა̈მეჴედელიხ, ერე ეჲ მათხოვა̈რს ხა̈რენა ლჷჲჟ ხანჯა̈რ. ა̈მეჩედელიხ ლა̈თხელიხო ხანჯა̈რიშ. ლახახვიახ ბაყა̈ყ. "მიჩ ლოქ ჩუ ხოცჷხ მინჟ ხანჯა̈რ. ქა ლოქ ხათონე, ავე ლოქ მიჩა ჭიშხს ჟ'ა̈ნთხენეხ. მარე მიჩა ჭიშხს მინ დეშ ლოქ ა̈ნთხენეხ. მინე ხანჯა̈რ ძუღვა̈ჲსა ლოქ ა̈რი". ალმინს ჟ'ახოკიდახ ხანჯა̈რ, ათხოჲახ ა̈გხო ი სკა (10)ლახოყვინახ ეჲ ჭყინტეჲშვდ (\ ჭყინტიშვდ). ეჲ ჟ'ალულვა̈რელი ი ეჲს ხოქვა: -- მა ხვა̈ჲ ლოქ ლახოუჟა. -- ი ჟ'ალგენელი. ალმინს ხოქვახ, ერე: -- ხანჯა̈რ ლოქ ერ მა̈დ ახოთხანხ, ათხე ლჷდგა̈რ ლოქ იროლ.</p>
      <p>ალმინს ჟ'ახოთხახ ეჲ მათხოვა̈რ ი ჩვათოდაგარახ. მინს ბედნიერ (15)ლირდე ათოჴიდახ.</p>
      <p>ნანა ლიპარტელიანი. წიფლაკაკიარი. მ. ქალდანი. 19.IX.1958 წ.</p>
    </body>
  </text>
</TEI>
